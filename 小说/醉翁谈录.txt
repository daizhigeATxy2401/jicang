【子部·宋元笔记】
《醉翁谈录》宋·罗烨


〖解题〗罗烨，庐陵（今江西吉安）人，生卒年不详。本书编纂于宋高宗绍兴二十二年（１１５２），共十集二十卷，每卷多以四字命名，如“私情公案”、“烟粉欢合”、“遇仙奇会”等，共二十一类。各小节标目大量使用七字句，篇末间有评语。甲集卷一《舌耕叙引》（分这《小说引子》、《小说开辟》是全书前言，记录了南宋说话的内容、名目、成就及说话人的文化修养、技巧等内容，素为治小说史者所重。书中还收有二十馀篇唐宋传奇，其中唐代十篇，宋人传奇只少数几篇见于其他宋人书中，但均不及此书详尽，大部分只见于此，故弥足珍贵。全书内容大多取材于市民生活，而其中往往以妓女为主角或与妓女相关，这反映了宋时城市经济上市民阶层的情趣。语言娱乐性强，文本上近似话本。此书国内久佚，在日本发现。１９４１年在日本影印，称“观澜阁藏孤本宋椠”。它实际可能是宋末元初作品。今据１９５７年上海古典文学出版社本整理。〖质量〗二校。

甲集卷一 舌耕叙引
　　○小说引子
　　静坐闲窗对短檠，曾将往事广搜寻，也题流水高山句，也赋阳春白雪吟；
　　世上是非难入耳，人间名利不关心，编成凤月三千卷，散与知音论古今。
　　自古以来，分人数等：贤者清而秀，愚者浊而蒙。秀者通三纲而识五常，蒙者造五逆而犯十恶。好恶皆由情性，贤愚遂别尊卑。好人者如禾如稻，恶人者如蒿如草，使耕者之憎嫌，致亲之烦恼。如此等人，岂足共话？世有九流者，略为题破：一、儒家者流，出於司徒之官，遂分六经词赋之学。二、道家者流，出於典史之官，遂分三境清净之教。三、阴阳者流，出於羲义之官，遂分五行占步之术。四、法家者流，出理刑之官，遂分五刑胥吏之事。五、名家者流，出於礼仪之官，遂分五音乐艺之职。六、墨家者流，出於清庙之官，遂分百工技事之众。七、纵横者流，出於行人之官，遂分四方趋容之辈。八、农家者流，出於农稷之官，遂分九府财货之任。九、小说者流，出於机戒之官，遂分百官记录之司。由是有说者纵横四海，驰骋百家。以上古隐奥之文章，为今日分明之议论。或名演史，或谓合生，或称舌耕，或作挑闪，皆有所据，不敢谬言。言其上世之贤者可为师，排其近世之愚者可为戒。言非无根，听之有益。
　　〔歌云〕
　　传自鸿荒判古初，羲农黄帝立规模，无为少昊更颛帝，相授高辛唐及虞，
　　位禅夏商周列国，权归秦汉楚相诛，两京中乱生王莽，三国争雄魏蜀吴，
　　西晋洛阳终四世，再兴建邺复其都，宋齐梁魏分南北，陈灭周亡隋易孤，
　　唐世末年称五代，宋承周禅握乾符，子孙神圣膺天命，万载昇平复版图。
　　太极既分，阴阳已定，书契已呈河洛，皇王肇判古初。圆而高者为天，方而厚者为地。其人禀五行之气，为万物之灵。气化成形，道与之貌。形乃分於妍鬼，名遂别於尊卑。由是有君有臣，从此论将论相，或争权而夺位，或诛暴以胜残。间有图名而侥一旦尺寸之功，又有报国而建万世长久之策。遂制舟车兵革，俾陈弓矢干戈。始因战涿鹿之蚩尤，备见殛羽山之帝鲧。画象之形己玩，结绳之政不施，世态纷更，民心机巧。须赖君王相神武，庶安中外以和平。所业历历可书，其事班班可纪。乃见典坟道蕴，经籍旨深。试将便眼之流传，略为从头而敷演。得其兴废，谨按史书；夸此功名，总依故事。
　　〔诗曰〕
　　破尽诗书泣鬼神，发扬义士显忠臣，试开戛玉敲金口，说与东西南北人。〔又诗〕
　　春浓花艳佳人胆，月黑风寒壮士心，讲论只凭三寸舌，秤评天下浅和深。○小说开闢
　　夫小说者，虽为末学，尤务多闻。非庸常浅识之流，有博览该通之理。幼习太平广记，长攻历代史书。烟粉奇传，素蕴胸次之间；风月须知，只在唇吻之上。夷坚志无有不览，琇莹集所载皆通。动哨、中哨，莫非东山笑林；引倬、底倬，须还绿窗新话。论才词有欧、苏、黄、陈佳句；说古诗是李、杜、韩、柳篇章。举断模按师表规模，靠敷演令看官清耳。只凭三寸舌，褒贬是非；略团万馀言，讲论古今。说收拾寻常有百万套，谈话头动辄是数千回。说重门不掩底相思，谈闺閤难藏底密恨。辨草木山川之物类，分州军县镇之程途。讲历代年载废兴，记岁月英雄文武。有灵怪、烟粉、传奇、公案，兼朴刀、捍棒、妖术、神仙。自然使席上风生，不枉教坐间星拱。说杨元子、汀州记、崔智韬、李达道、红蜘蛛、铁瓮儿、水月仙、大槐王、妮子记、铁车记、葫芦儿、人虎传、太平钱、巴蕉扇、八怪国、无鬼论，此乃是灵怪之门庭。言推车鬼、灰骨匣、呼猿洞、闹宝录、燕子楼、贺小师、杨舜俞、青脚狼、错还魂、侧金盏、刁六十、鬥车兵、钱塘佳梦、锦庄春游、柳参军、牛渚亭，此乃为烟粉之总龟。论莺莺传、爱爱词、张康题壁、钱榆骂海、鸳鸯灯、夜游湖、紫香囊、徐都尉、惠娘魄偶、王魁负心、桃⒓渡、牡丹记、花萼楼、章柳、卓文君、李亚仙、崔护觅水、唐辅莲，此乃为之传奇。言石头孙立、姜女寻夫、忧小十、驴垛儿、大烧灯、商氏儿、三现身、火杴笼、八角井、药巴子、独行虎、铁秤槌、河沙院、戴嗣宗、大相国寺、圣手二郎，此乃谓之公案。论这大虎头、李从吉、杨令公、十条龙、青面兽、季铁铃、陶铁僧、赖五郎、圣人虎、王沙马海、燕四马八，此乃为朴刀局段。言这花和尚、武行者、飞龙记、梅大郎、斗刀楼、拦路虎、高拔钉、徐京落章、五郎为僧、王温上边、狄昭认父，此为捍棒之序头。论种叟神记、月井文、金光洞、竹⒓舟、黄粮梦、粉合儿、马谏议、许岩、四仙斗圣、谢溏落海，此是神仙之套数。言西山聂隐娘、村邻亲、严师道、千圣姑、皮箧袋、骊山老母、贝州王则、红线盗印、鬼女报恩，此为妖术之事端。也说黄巢拨乱天下，也说赵正激恼京师。说征战有刘项争雄，论机谋有孙庞斗智。新话说张、韩、刘、岳；史书讲晋、宋、齐、梁。三国志诸葛亮雄材；收西夏说狄青大略。说国贼怀奸从佞，遗愚夫等辈生滇；说忠臣负屈衔冤，铁心肠也须下泪。讲鬼怪令羽士心寒胆战；论闺怨遣佳人绿惨红愁。说人头厮挺，令羽士快心；言两阵对圆，使雄夫壮志。谈吕相青雲得路，遣才人着意群书；演霜林白日昇天，敦隐士如初学遭。噇发迹话，使寒门发愤；讲负心底，令奸汉包羞。讲论处不僀搭、不絮烦；敷演处有规模、有收拾。冷淡处提掇得有家数，热闹处敷演得越久长。曰得词，念得诗，说得话，使得砌。言无讹舛，遣高士善口赞扬；事有源流，使才人怡神嗟讶。
　　〔诗曰〕
　　小说纷纷皆有之，须凭实学是根基。开天闢地通经史，博古明今历传奇。
　　藏蕴满怀风与月，吐谈万卷曲和诗。辨论妖怪精灵话，分别神仙达士机。
　　涉案枪刀并铁骑，闺情雲雨共偷期。世间多少无穷事，历历从头说细微。
甲集卷二 私情公案 
○张氏夜奔吕星哥
　　会稽张倅，有一男一女，男名阿麟，女名琼娘。後琼娘嫁吕君寿。阿麟娶粱氏，倾心相爱，则同言笑，行则共步趋。踰年，琼娘、梁氏皆怀孕，乃相谓曰：‘我门见是熟亲，情爱无间，若我二人生男女，当再结亲姻，益修前好。’二女唯唯。踰时，琼娘生一男子，命名星哥；梁氏生一女子，命名织女。两家大喜，每有会聚，必叙前言。後二子器质已成，丰姿渐壮，端严可羡，宛如西子之凝妆；莹白堪夸，浑若何郎之付粉。似两个雏鸳，如一双乳凤。每有家宴，琼娘必以星哥与织女共坐，曰：‘两个天生一对儿。’自是星哥只寓张宅。从此眼嫁眉婚，神交气合，况闻指腹先有其言，将谓齐眉後无少及。自六岁同时入学，共几读书。適张停被命改除知连州，且令赴阙奏事。张倅既出京城，適有王宾夫者，以陈枢密之季子，与织女议亲。是时陈枢方仕于朝，其子皆登仕版。张倅慕其荣贵，一言诺之。是时织女、星哥，年皆十六矣；闻公公别与议亲，二人自失。星哥恨闷，知此事不谐，遂且告去。织女密令侍妾青鸾，私谓星哥曰：‘未可便去，小娘子旦暮自出相见。’星哥心恐下疑。是晚，人静更阑，星哥方就床，忽闻西廊下有步行声，少顷，则微扣房门。星哥乃悟青鸾之约，潜起发扃，果见青鸾扶拥织女而至。才入房，且令闭门，声低语颤，谓之曰：‘自父母指腹与君为亲，期奉君之箕帚，儿女之情，永以自固，形销骨化，不渝此盟。令以公公远在千里之外，欲夺其志，而它许人，故来见君。今宁随君远奔，以结百年之好。’星哥惊喜，莫知所之。织女尽挈妆区首饰、黄白珠珍，夤夜传出，并其妾与星哥夜奔。出郭数里，星哥乃以夫妻之乐求之。织女曰：‘妇人常以贞洁自将，今此奔君，非为淫也，乃为义也。贪淫失义，胡颜而存？此当俟置家定宅之後，卜择吉日，如礼成亲。夫妻之情，彼此洞达，是妾所望於君子也。’星哥方在惊忧中，亦不以此相强。遂买舟西趋，直抵成都，略无非犯。出黄白散鬻於市，置宅而居焉。方卜日依礼毕亲，织女女身完全，两情懽洽。明年，陈枢得知，诣府陈告。追到星哥、织女，一诣府庭，责令供状。骈四俪六，略无凝思，如宿构焉。朝奉大夫新知连州女孙张氏儿
　　右儿今蒙取问，为陈枢密争婚事。伏以容貌绝人，贾氏遂私於韩寿；词章高世，文君爱慕於相如。矧丈夫兼而有之，为女子岂其免此？虽是自罹於宪网，尚容历述於厉阶。今者共遇判府制置密学相公，赋性聪明，秉心正直，年少擅穿杨之手，才高收折桂之功，驯游璧沼之间，平步玉堂之上。亲承圣命，振文翁化蜀之风；行秉国钧，作付说相商之雨。伏念儿生会稽之宦族，非户牖之富人。自母与姑，同心合意，方两怀於妊孕，已再约於婚姻。天心默契於人心，男子果先於女子。星郎、织女，岂名子之徒然；吕氏、张家，而世婚之已定。故江总兹因寄食，而缇萦亦略知书。虽未通币帛之仪，料必作瑟琴之眷。况吕星丰奏洒落，未饶冠玉之陈平；才调清高，远迈掷金之孙绰。年逾志学，日望成名。既逢天上玉麒麟，休设人间金孔雀。自误庭闱之旨，几年指望同谐；岂期金石之言，今日变成虚话。大父適宾於上国，洪枢方据於要津，辄恁媒妇之言，遽诺婚姻之请。一闻斯语，几殒厥身，羽翼已成难动摇，恩爱不觉生烦恼。名郎泪落，安能居乎？贱妾神伤，则亦皇皇如也！特伸缱绻，幸少留连。预令青鸟之传音，密约文鸳之结耦。金兽之兰煤已烬，斗转星移；花阶之月影频摇，籁沉人悄。潜开北户，缓步西廊。且喜且惊，如醉如梦。耳边有语，无非海誓山盟；身外无踪，唯有粉香珠泪。既不获奉巾栉之职，不能为参商之星，及到于今，如何则是？夤缘既恶，机巧潜生。不符月下书，必作桑中约。尤胜汉皋之遇，真成淇上之行。脱迹闺门，寄身舟楫。行粮既果，宁辞踪迹漂零；甘旨不供，未免心肠割裂。大江东去，轻舸西飞。回头渐远於稽山，去意直存於剑阁。紫箫声断，空馀烟锁凤凰楼；绿水纹舒，好似风生乌鹊渡。自违梓里，直抵锦城；访遗踪於卖卜之人，寻故事於当炉之女。尤雲殢雨，长成⒋汉佳期；咏月嘲风，不负好天良夕。遽承使命，俾造公庭，摧花挫玉而未敢形容，搦管濡毫而姑陈梗概。倘蒙宥罪，见私我之二天；何以酬恩，愿祝公於千岁。所奉台问，谨用供呈。肖涉虚词，仍甘重罪。谨状。
　　年月日新知连州女孙张氏儿状新饶州通判男待补太学生吕应星
　　右应星伏蒙判府制置公相押下取问，为陈枢密争婚因依，谨从实供状，伏乞赐听。应星伏自两家结好，元指腹於方妊；百岁夫妻，兆齐眉於未诞。迨彼载生而载育，果然一女而一男，曾不踰时，亦应同岁。虽夤缘之天付，亦誓约之人坚，故吕家称唤星郎，而张氏呼名为织女，皆父母心甘而意肯，如鸳鸯声应而气求。矧在婴孩，人指异时之佳耦；未离襁褓，众期它日之良姻。稍总角而有知，已倾心而无外。相亲相近，如驯久狎之鸥；自去自来，似逐双飞之雁。寄食有同於韩信，通家非但於孔融。幼小与偕，绸缪莫甚。又同笔砚，总夸谢氏之能文；甫就冠笄，未遂子平之卑娶。眉来眼去，魄散魂飞。已知夙世之缘，俱有少年之泰。好合定期於鼓瑟，心知不待於挑琴。忽传乃祖之昔书，遽诺它人之箕帚。事不谐矣，我将去之。岂期树倒不知飞，初谓镜圆今复破！仓皇失措，展转无眠。且听青鸾半夜之扣门，尽述香閤春心之饮恨。我心匪石不转也，难忘妻郑之盟；君言在耳而背之，甘作涉淇之约。雅知素操，岂比淫奔。付浮身於一⒓之舟，活去路於半篙之水。拟同燕燕，奴奴寻别垒之栖；欲效鹣鹣，两两望辽空而去。遁迹会稽之路，溯流滟滪之堆。欲访君平，不惮乘槎之远；甘同司马，无嫌涤器之劳。事有自来，情非得已。奉飞符而下逮，即蹑屟以前趋。历述当初许嫁之因，非与薄俗钻窥之比。世上有奇子，倚期仕路以相逢；天下多美妇人，夫岂相门之所少。倘从矜贷，实出保全。一点阳春，若获遂于飞之愿；万间广厦，讵可忘隆覆之恩。敢以悃诚，写於毫楮，若有虚妄，甘伏刑章。俯伏公墀，拱听台旨。谨状。
　　年月日饶州通判男待补太学生吕应星状制置览二人供状，判云：
　　详所供，男女当未育之先，姑舅有通婚之议。盟言当守，信义可嘉。虽昔人必待礼而婚，而古者亦不告而娶。星郎、织女，如旧啻亲。枢府名郎，更新求偶。并放。
乙集卷一 烟粉欢合 
　　○林叔茂私挈楚娘皇都名娼楚娘者，清绝多情态，玩弄笔砚，当吟游春诗曰：
　　破晓寻春缓辔行，满城桃李斗芳英，桃红李白皆粗俗，争似冰肌莹眼明。又有岩桂花诗曰：
　　丹桂迎风蓓蕾开，摘来斜插竟相偎，清香不与群芳并，仙种仍从月裏来。二诗盖自负也。三山林叔茂，初来赴省，一过其家，经数宵，两情相眷，若有不可捨者。林约以‘登第则私挈汝去。’如何省试不遂，又留连月馀，悒怏而别。林博士虽不中选，而志气自若，约後科来。果然再发，到都下，首访旧游。楚娘者，迎门而笑曰：‘事谐矣！妾夜梦一赤文马，驰入我室而逐我，妾攀其鞍，须臾化为龙去而奋于天矣。’林曰：‘余茂午生，赤文马者，应其生肯也；而化龙者，岂其然乎？’相与欢洽。至揭榜，果然高中。及廷对，名位稍低。乃试教官中程，授建昌教授，时逗留已秋暮矣。楚娘曰：‘旧盟不寒耶？’林曰：‘如约。’经营数日，其计巳就。林君佯言‘过平江’，越四日，遣人取楚娘，切负而逃。後经半月馀日，林又言‘自平江归’，至其家，言‘楚娘已失’，相与懊恨者弥日。林曰：‘陈状捕之。’厥妪曰：‘何处捕也？’林君私自喜曰：‘谅无後患。’遂与厥妪辞别以归。至衢城，与楚娘并车以载。及到家，林君之妇李氏稍不能容，而楚娘不无冤焉。又经年馀，乃题书窗上云，名
　　〔生查子〕
　　去年梅雪天，千里人归远；今岁雪梅天，千里人追怨。铁石作心肠，铁石钢犹软；江海比君恩，江海深犹浅。
　　林君之妇，熟视此词久之，乃曰：‘人非土木，胡不能容耶？’遂相与并衾而卧，被数幅。当时好事者，为诗以嘲之云：〔诗曰〕
　　三山城内有神仙，一个夫人一个偏。问口笑时真似品，直身眠处恰如川。并头难叙胸中事，欹枕须防背後拳。王恺石崇池裏藕，分明两个大家莲。醉翁曰：忌克者，妇人之本性也。今也，楚娘题其诃而寓其怨，李氏观其诃而并其衾。江有妃谓嫡亦自悔，其李氏之谓乎。昔裴有敬，人相之谓：‘当娶二妻，可置宠以厌之。’妻曰：‘宁可死，此事莫问也。’卒不许，而果见剋。使其视此，宁无愧耳？呜呼！若李氏，可谓贤乎哉！
　　○静女私通陈彦臣
　　静女者，乃延平连氏簪缨之後。早孤，喜读书。母令入学。十岁，涉猎经史；及笄，议婚不成。邻居有陈彦臣，亦业儒，有执柯者，而母坚不许。自是两情感动，而彦臣往来，时复相挑，静女愈属意焉。因七夕乞巧之夜，静女辄以小红笺题诗一首，赂邻居之妇而通殷勤。
　　〔诗曰〕
　　牛郎织女本天仙，隔涉银河路杳然，此夕犹能相会合，人间何事不团圆？彦臣得诗，咸念若不胜情，许以十五日夜来过。乃和诗一首，复托邻妇以达其意。
　　〔诗曰〕
　　玉质冰肌姑射仙，风流雅态自天然，天心若与人心合，等待月圆人已圆。静女接诗，喜而不寐。待到十五夜，千方万计，欲妈妈之先睡，而候其来也。至一更许，挨门而入，欢意相通，自天而下，事谐雲雨，何异神仙。静女乃复填一词以记。
　　〔词云〕
　　朦胧月影，黯淡花阴，独立等多时。只恐冤家误约，又怕他侧近人知。千回作念，万般思忆，心下暗猜疑。蓦地偷来厮见，抱着郎语颤声低。轻移莲步，暗褪罗裳，携手过廊西。已是更阑人静，粉郎恣意怜伊。霎时雲雨，半饷欢娱，依旧两分飞。去也回眸告道：‘待等奴兜上鞋儿。’
　　自後两意悬悬，匪朝伊夕。至八月十五夜中秋，月色澄彻，桂子飘香，赏月宴罢，静女忽忆彦臣月圆之语，俟妈妈熟睡後，挨门而出，潜身夜窜。適值彦臣与朋旧赏月方归，欲酣未酣，倚门独立，蓦地相通，情倍等美，非天作之合而何？携手相同归，虽生死不顾也。媾欢毕，静女索笔，题诗于寝房之右云云。
　　〔诗曰〕
　　来时嫌杀月儿明，缓步潜身晴裏行，到此衷肠多少恨，欲言犹怕有人听。
　　至夜分，彦臣执手送归。挨门而入，遂为妈妈觉之。自後禁制稍严，而静女含泪，亦不敢出入也。静女既为禁制，不许踰梱。忽一夕，彦臣伺其隙而潜往静女之家，遂讲好以叙前欢。彦臣问：‘夜来曾有梦否？’静女曰：‘无。’彦臣曰：‘何无情也？’静女乃口占一语，名
　　〔武陵春〕
　　人道有情须有梦，无梦岂无情？夜夜相思直到明，有梦怎生成？伊若忽然来梦裏，邻笛又还惊；笛裏声声不忍听，浑是断肠声，
　　二人忘情，不觉语言为母氏所闻，遂亲捉获了，因解官囚之。○宪王刚中花判
　　王刚中，探花郎及第。不数年，出为福建宪。出巡首到延平，撞狱引问彦臣、静女因依。一直招认，并无逃隐；两处合款，更无异辞，而又供状语言成文。王刚中遂问静女：‘能吟此竹帘诗否？’静女遂口占一诗。
　　〔诗曰〕
　　绿筠擘破条条直，红线经开眼跟奇，为爱如花成片段，置令直节有参差。王刚中见其诗，甚为称赏。时值蛛丝网一胡蝶於檐头，刚中指示彦臣云：‘汝能吟此为诗乎？’彦臣遂便吟诗。
　　〔诗曰〕
　　只因赋性太猖狂，游遍名园切尽香，今日误投罗网裏，脱身惟仗花郎。
　　当时刚中拍手称赏。问：‘汝愿为夫妻否？’答曰：‘万死一生，全赖化笔。’刚中即判云：
　　佳人才子两相宜，置福端由祸祸所基，永作夫妻谐汝愿，不劳钻穴隙相窥。
乙集卷二 妇人题咏 
　　○唐宫人短袍诗
　　唐开元中，赐颁边塞军卒寒衣，玄宗乃命六宫美入裁。有一兵士，於短袍中得诗一首云：〔诗曰〕沙场征戍客，寒苦若为眠！战袍经手作，知落阿谁边？
　　蓄意多添线，含情更着绵。今生已过也，结取後身缘。
　　兵士乃以此诗白於主帅。帅进之玄宗。玄宗命以诗偏示六宫曰：‘此诗是谁作？有作者，言之勿隐，吾不汝罪。’有一宫女何氏，自言：‘某。万罪！万死！’玄宗深悯之，乃以何氏嫁於得诗之兵士。成礼之夕，宫人仍谓兵士曰：‘我与汝结今生缘，非後身缘也。’相与讲欢。由此边入无不感念圣恩，尽忠守，边塞为之安宁。
　　金陵真氏有诗才
　　元祐中，有真氏者，本金陵儒家也，美貌又有诗才。三史严灌夫经过，遂与结婚好，载归临安。越数年，无嗣，乃拾其过而出之。真氏慨然登舟，留诗一章为诀。
　　〔诗曰〕
　　当时心事巳相关，雨散雲收一饷间，风送孤帆从此去，不堪重过望夫山。灌夫览诗凄感，遂再与之偕老焉。○韩玉父寻夫题漠口铺
　　妾本秦人，先大父尝仕朝，乱离落，因家钱塘。儿时，易安居士致以学诗，及笄，方择所从。有一上舍林君子建，为言者有终身偕老之约，妾信之。去年夏，林得官，归闽，妾倾囊以助其行，林许‘秋冬间遣骑迎汝。’久之杳然，何其食言耶！不免携女，自钱塘而之三山。至夏，林已官盱江矣，因而复回延平，经由顺昌，假道昭武去。叹客履之可厌，笑人事之可乖。因理发漠口铺，谩题数语，留于壁间。妇人从夫者也，士君子其无诮。
　　〔题壁曰〕南行踰万山，复入武阳路。黎明与鸡兴，理发漠口铺。盱江在何所？极目烟水暮。生平良自珍，羞为浪子负！
　　知君非秋胡，强颜且西去。○姑苏钱氏归乡壁记於道〔诗曰〕
　　落日西风照楚关，断魂残魄吊衰颜，自从鸿鹄分飞後，无复鸳鸯并枕闲，
　　腕玉瘦宽金缕袖，鬓蝉慵掠翠雲鬟。秋天冬暮风雪寒，对镜懒把金蝉簇，
　　梦魂夜夜到君边，觉来寂寞鸳衾独！此时行坐闲纱窗，忍泪含情眉黛蹙，
　　古人惜别日三秋，不知君去几多宿。山高水阔三千里，名利使人复尔耳。
　　昔年曾拨伯牙弦，未遇知昔莫怨天。去年又奏相如赋，汉殿依前还不遇，
　　时人不知双字讹，平川倏忽起风波。当时南宫报罢音，教妾沉吟杵中心，
　　为君滴下红粉泪，红罗帐裏湿鸳衾，愤愤调琴蝉鹊噪，默默吟诗怨桂林。
　　千调万拨不成曲，争奈胸中气相掬。千思万想不成诗，心如死灰谁得知，
　　料得君心当此际，事国繁华闲田地。朝朝暮暮望君归，日在东隅月在西，
　　碧落翩翩飞雁过，青山切切子规啼。望尽一月复一月，不见昔容寸肠结，
　　又闻君自河东来，夜夜不教红烛灭。鸡鸣犬唳侧耳听，寂寂不闻车马音。
　　自此知君无定止，一片情怀冷如水。既无黄耳寄家书，也合随时寄雁鱼。
　　日月逡巡又一年，何事归期竟杳然？鲛绡裛遍思泪，眉黛无心画远山。
　　予吴人也，世本良家子。顷因丧乱，父母以妻里人朱横，时年未笄耳。宋理宗即位之二十二年，横因商于岭右，妾两偕过此。不幸去岁秋，横竟殁於瘴乡。栖迟之踪，无以自处，因携其遗孤以归故乡。在道路，历艰虞，仅四十日矣。昨暮抵此，以风急未能济，舣舟城下。夜久不寐，有西风飒然而来，皓月皎然窥人。斯时也，况羁旅乎！晓登望湖亭，睹江山如故，不觉有所伤感然。因吐其胸中，书于壁间，好事君子，幸勿以妇人玩弄笔砚为诮。兹亦叙其略云。绍兴甲戌中秋後三日，蛄苏钱氏记。
　　○吴氏寄夫歌昭武吴贤良，字伯固，女夫因上皇帝书称旨，送往太学，三年绝耗，其女作此歌以寄之。未几，圣上幸学，全斋出官，荣归故里。〔歌曰〕
　　昔君初奏三千牍，凛凛文锋谁敢触？乡老荐贤亲献书，邦侯劝驾勤推毂。马头三空登长途，谓君此去离场屋，整顿罗裳出送君，珠泪盈盈垂双目。枕前一一向君言，马前犹自丁宁祝：青衫寸绿早荣归，莫遣妾心成局促。堂上亲鬓垂白，用尽倚门多少力！孟郊曾赋游子行，陟岵如何不见情？室中儿女亦双双，频问如何客异乡？异乡知是育林处，人情不免且企慕，低头含泪告儿女，游必有方况得所。八月凉风满道途，好整征鞍寻旧路，吾乡虽曰俊秀才，往往怕君头角露。圣朝飞诏下来春，青毡早早慰双亲。飞龙公道取科第，男儿事业公卿志。笔下密密为君言，书中重重妾意，秋林有声秋夜长，愿君莫把斯文弃。
　　○王氏诗回吴工舍
　　三山吴口，字仁叔，在太学，附家书归，而误封一幅白纸。妻启缄见之，微笑，即写诗一首复之曰：〔诗曰〕
　　碧纱窗下启缄封，一纸从头彻底空，料想仙郎怀别恨，忆人全在不言中。仁叔接诗，亦大笑。遂寄诗云：
　　一幅空笺聊达意，佳人端的巧形言，圣君若也颁科诏，应作人间女状元。夫妇之情，少有俱能吟咏者。而更能相酬唱者，真奇谈也！○六岁女吟诗
　　唐丞昌中，居民有女子，年六岁，能吟诗。则天召兄弟引至试之，昔应声而就。其兄辞归，则天合作诗送兄。〔诗曰〕别路雲初起？离亭⒓正飞，所嗟人异雁，不作一行归。
　　皆此类也。天后视如亲女，甚爱怜之。
丙集卷一 宝窗妙语 
　　○黄季仲不挟贵以易娶
　　处州林五郎，居乡质朴，其家颇富，无男，只生一女，名素姐，小年患痘疮，一眼失明。夫妻商议：‘有女如此，当教之读书，将来招一女婿入赘。’乃令入学，招黄季仲而教导之。季仲乃福州人，寓居其里中。素姐年至十二，聪敏，无书不读，善书算，遂令辍学而习女工。议亲者纷然，未有成者。後三年，当岁夜，其母因谋於林曰：‘素姐明年已十六矣，议亲绝无成就。况夫妻年老，事当早定。’林曰：‘吾屡思之，不若嫁与黄先生为善。况其人举措温雅，为人紧愿。’妻曰：‘事不然。诸处富家议亲，皆不成。一旦与一贫儒，兼以累年守馆吾家，必招外议。’林曰：‘若招一富家之子，必不能承顺吾二人。况渠教导之时，吾女尚幼，岂有外议？吾意决矣。’妻曰：‘此事不可容易，须明日元旦，遍卜诸神可也。’是夜，其妻忽梦所奉之神告之曰：‘所谋之事，夫之言当从。’既觉，以梦中之语告其夫。夫曰：‘汝梦如此，事前定，早晚须遣媒议亲。’後令媒氏语黄，黄再四拒之，称：‘贫富不等，何敢议此？’林曰：‘岂以贫富为拘，亲事一成，来赘我家，义如半子，岂复患贫？可以此意言於黄秀才，事不必疑。’黄因诺之。议既宪，林谋欲分奁具。别立室於其居之侧，令其聘而就亲焉。黄辞曰：‘今秋科举，且容留意灯窗，未须议此。’是秋，黄果预乡荐，往赴春官，即收名第，黄竟不发家书。林之夫妻知黄既登第，绝不得喜报，疑必为朝贵所恋，遂相怨尤。乃谓：‘当初误招黄郎，吾女必为它见弃。’其家不乐。一日，季仲荣归，具袍笏拜于林氏之家。林之夫妻曰：‘君今荣归，雲泥已隔。’相与答拜。季仲曰：‘昨荷门下维持，恩义甚厚，得至于此，何为见弃？向者侥倖，不发报书之意，无他，深恐为门下扰。’林之夫妻大喜，遂令毕亲。季仲後历荣贵，林之夫妻皆预享焉。季仲事林之夫妻，不啻如敬己之父母。生三子，长子年二十三，次子十九，兄弟同榜及第。长子守倅，以朝奉大夫致仕。季子以父荫见宣教郎。
　　○因兄姊得成夫妇
　　广州姚三郎，家以机杼为业。其妻双生一男一女，女居长，状貌无别。其男名宜孙。女名养姑，少时为高客子高太议亲。过聘後，女因春游，太適见之，乃起慕妻之心。时太年已十七矣，欲取其妻。以女年纪未及为辞。太因成病。高使媒者来曰：‘高郎甚危，恐因思成病，权欲取妇归，以满其意，贵得病愈。’姚与约曰：‘彼既有疾，而欲取妻，是速其死。如欲毕亲，此断不可。但欲取归见面而慰安之，此亦从便。’议既定，密与其妻谋曰：‘不若权以养姑服饰，装束宜孙而归之，少慰其家。但丁宁勿与归房。’及行时，宜孙年方十五，宛然与女子无异。及到其家，入见高郎於其父母之房。时高郎羸甚，其家乃置养姑於它房，以其室女伴之。经月馀，高太病愈。夫岂知养姑之来，乃宜孙假为之也，与其伴宿之女所为不善久矣。姚恐事觉，乃促其归，其子依依不忍离矣。及败露，高欲兴讼，众谓曰：‘若到官，彼此有罪，则不若用交亲之说为上。’高客思之，不欲坏其女，於是从之。时人为之语曰：‘弟以姊而得妇，妹以兄而获夫。打合就鸳鸯一对，分明归男女两途。好个风流伴侣，还它终久欢娱。’後遂成亲，二家修好，释然如初矣。
　　○致妾不可不察
　　昔日东京南街林三娘者，为牙婆，善谈说，熟识士夫宅院，以故贩雇女奴者，接踵其门。一日，有盐商贩一女奴至，年十五六，为人洁白聪俊，举止便捷，善解人意。牙婆见谓客曰：‘霸陵桥左张官人宅，欲得一人如此，要为装从之用。’乃引置其家。张之妻一见，雅合其意。张有女，年十七八，母令女自试其能否，女亦喜之。议成立，名伴喜，其为皆称女子之意，至於出入饮食，未尝与离左右，汤沐澡浴之密，亦令伴喜侍侧，甚爱惜之。一夕，伴喜诈为梦魇之声甚恶。其女亟呼觉，询其故。应曰：‘见大毛手鬼，面青眼赤，直掩其身，是以惊呼。’其女闻是言骇惧，亟令伴喜同睡於其床，後以为常。久乃玩狎，或以异事而恐之。一夕就枕，伴喜轻语小娘子曰：‘行嫁喜事在近，罗帏中事，还识之否？’其女曰：‘少长深闺，谁言及此？’伴喜曰：‘亦当知其大纲。’女曰：‘如何？’伴喜曰：‘妾虽一身，二形兼备。’女诘其故，答曰：‘遇女则男形，遇男其形已复成女矣。’伴喜因以其实教之。女既知味，情窦一开，常与之合。伴喜恐将来事觉，一夕，携其首饰翩然去。因得首末於崔彦能之家，故录之，使後之置妾者不可不察。
　　○僧行因祸致福
　　建之崇邑之东隅，有一寺，其僧乃福州人也，俗姓林，衣钵甚厚，尤善斡运。所居之寺，独踞一乡落，去寺二里间，一閧之市。市有一妇新寡，其女甚少，颇有颜色。一日，召林僧佛事，因睹其女，私心切喜，恨无计得之。因命杜四郎者，与其侍者法庆议亲。法庆元不守戒行，有意下山久矣，一闻媒议，欣然从之。及毕亲，法庆以屠沽为生。林僧厚与资给，频数来往其家，萌私意，形迹稍露，法庆甚不平之。一日，佯言归俗家，装束告行。入夜，潜伏家之左右，则见林僧来宿其家。连数夜，并得其实。林僧後夜复至，法庆自外锁钥，踰墙从便门而归，见其妻方与僧对饮。法庆直前，以杖击僧，僧即朴地，遂取短梯缚僧手足於上，而倒悬之。借以情恳之曰：‘事既到此，切勿彰露，吾房内所藏白金，汝亦知其数，即以锁匙付汝照取之，无多苦我。’法庆竟得白物以归。怒曰：‘虽得此物，终不能绝後来往，今贷汝一死。’乘怒加以腐刑，抬至寺门而去。时人为之语曰：
　　和尚性好耍，贪恋一枝花，见说醉归明月夜，滋味难禁价。金帛宁论价，毒手遭他下。料想从今难更也，空惹傍人话。
　　僧既遭刑而归，治疗获安。得高寿，享年九十六，戒腊七十一年，剃度小师凡五人，岂非因祸致福也？法庆自获财之後，经营建缔，广增田产二千馀亩，至今子孙享之不替，可谓双美矣。
丙集卷二 花衢实录 
　　○柳屯田耆卿
　　柳耆卿，名永，建州崇安人也。居近武夷洞天，故其为人有仙风道骨，倜倘不羁，傲睨王侯，意尚豪放。花前月下，随意遣词，移宫换羽，词名由是盛传，天下不朽。惟是且世显荣贵，官至屯田员外郎。柳自是厌薄宦情，遯于武夷九曲之东。至今柳陌花衢，歌姬舞女，凡吟讴唱，莫不以柳七官人为美谈。
　　○耆卿讥张生恋妓
　　耆卿尝与友人张生者，游金陵妓宝宝之家，得累日。张慕宝宝之姿色，尤为卷卷。又岂知宝宝中心自嘱意於豪家一子弟，有薄张生之意。柳知之，不欲语张。张不之觉。一日，再同宴於宝宝之家，值豪家子在焉，宝宝密藏於私室，同张饮。酒数行，宝宝佯醉而就寝焉，候往，则媚豪家之子。柳戏谓张曰：‘昔闻何仙姑独居於仙机岩。曹国舅一日来访，谈论玄妙。方款间；吕洞宾自岩飞剑驾雲而上。国舅遥见之，谓仙姑曰：“洞宾将至矣，吾与仙姑同坐於此，恐见疑。今欲避之而不可得。”仙姑笑谓曰：“吾变汝为丹吞之。”及洞宾至，坐话未几，而锺离与蓝采和跨鹤冉冉从空中而来。仙姑笑谓洞宾曰：“当速化我为丹而吞之，无为师长所见。”洞宾变仙姑而吞之。方毕，锺离昔已至。采和问吕洞宾曰：“何为独坐於此？”洞宾曰：“吾適走尘寰，方就此憩息。”采和曰：“无戏我也。你独憩於此，肚中自有仙姑，何不使出见我？”顷之，仙姑果出。锺离笑谓采和曰：“你道洞宾肚中有仙姑，你不知仙姑肚裏更有一人。”’张生悟柳之咨，携柳而出。柳戏书小词于壁上而後退。
　　〔红窗迥〕
　　小园东，花共柳，红紫又，一齐开了，引将蜂蝶燕和莺，成阵价，忙忙走。花心偏向蜂儿，有莺共燕，吃他驼逗；蜂儿却入花裏藏身，胡蝶儿，你且退後。
　　○三妓挟歧卿作词
　　耆卿居京华，暇日遍游妓馆。所至，妓者爱其有词名，能移宫换羽；一经品题，声价十倍。妓者多以金物资给之。惜其为人出入所寓不常。耆卿一日经由丰条楼前。是楼在城中繁华之地，设法卖酒，群妓分番。忽闻楼上有呼‘柳七官人’之声，仰视之，乃甲妓张师师。师师耍峭而聪敏，酷喜填词和曲，与师师密。及柳登楼，师师责之曰：‘数时何往？略不过奴行。君之费用，吾家恣君所需，妾之房卧，因君罄矣，岂意今日得见君面，不成恶人情去，且为填一词去。’柳曰：‘往事休论。’师师乃令量酒，具花贱，供笔毕。柳方拭花贱，忽闻有人登楼声。柳藏纸于怀，乃见刘香香至前，言曰：‘柳官人，也有相见。为丈夫岂得有此负心！当时费用，今忍复言。怀中所藏，吾知花笺矣。若为词，妾之贱名，幸收置其中。’柳笑出笺，方凝思间，又有人登楼之声。柳视之，乃故人钱安安。安安叙别，顾问柳曰：‘得非填词？’柳曰：‘正被你两姐姐所苦，令我作诃。’安笑曰：‘幸不我弃。’柳乃举笔，一挥乃止。三妓私喜：‘仰官人有我，先书我名矣。’乃书就一句。（乃云）：
　　师师生得艳冶，香香、安安皆不乐，欲掣其纸。柳再书（第二句）云：香香於我情多，
　　安安又嗔柳曰：‘先我矣！’挼其纸，忿然而去。柳遂笑而复书（第三句）云：
　　安安那更久比和，四个打成一个。（过片）幸自苍皇未款，新词写处多磨，几回扯了又重挼，奸字中心着我。（曲名西江月）三妓乃同开宴款柳。师师即席借柳韵和一词：
　　〔西江月〕
　　一种何其轻薄，三眠情意偏多，飞花舞絮弄春和，全没些儿定个。踪迹岂容收拾，风流无处消磨，依依接取手亲挼，永结同心向我。
　　柳见词，大喜，令各尽量而饮。香香谓安安曰：‘师师姐既有高词，吾已醉，可相同和一词。’〔西江月〕
　　谁道词高和寡，须知会少离多，三家本作一家和，更莫容它别个。且恁眼前同条，休将饮裏相磨，酒肠不奈苦揉挼，我醉无多酌我。
　　和词既罢，柳言别，同祝之曰：‘暇日望相顾，毋似前时一去不复见面也。’柳笑而下楼去也。○柳耆卿以词答妓名朱玉
　　耆卿初登仕路日，因谒福之宪司，买舟经南剑，遂游於妓者朱玉之馆。朱玉云：‘素闻耆卿之名。’倾意已待之。饮数日，偶值太守生辰，朱玉就耆卿觅庆寿之词，耆卿乃作词与之。及贺，太守闻朱玉所讴之词，大悦，厚赏之，乃询其作词之人。朱玉以柳七官人答之。太守谓朱玉曰：‘见其词而想其人，必英雄豪杰之士，宜善待之。’朱玉自是与耆卿恩爱愈洽。及耆卿解缆东去，临别，朱玉约以归日为款。及柳耆卿归，再访之，恰值朱玉有迎迓之役，柳意默默，遂书一小词於花笺之上以寄之。词名：
　　〔西江月〕
　　（後有阙文）
丁集卷一 花衢记录 
　　○序平康巷陌诸曲
　　平康里者，乃东京诸妓所居之地也。自城北门而入，东回三曲。妓中最胜者，多在南曲。其曲中居处，皆堂宇宽静，各有三四厅事，前後多植花卉，或有怪石盆池，左经右史，小室垂帘，茵榻帷幌之类。凡举子及新进士、三司、幕府，但未適朝籍，未直馆殿者，咸可就游；不吝所费，则下车水陆备矣。其中诸妓，多能文词，善吐谈，亦评品人物，应对有度。及膏粱子弟来游者，仆马繁多，宴游崇侈。以同年俊少者，为两街探花使。有登甲乙第者，关送。天官氏设春关天官氏，礼部侍郎近年多延至；中夏所贵，眷恋往游，稍久。京中饮妓，籍属教坊，凡朝士有宴聚，须假诸曹署行牒，然後致於它处，唯新进士设酒馔，吏使可牒取。取其所辟之资，可则倍於常价。
　　〔中曲〕者，散乐杂班之所居也。夫善乐色技艺者，皆其世习，以故丝竹管弦，艳歌妙舞，咸精其能。凡朝贵有宴聚，一见曹署行牒，皆携乐器而往，所赠亦有差。暇日群聚金莲棚中，各呈本事，求欢之者，皆五陵年少，及豪贵子弟。就中有妓艳入眼者，俟散，访其家而宴集焉。其循墙〔一曲〕，卑下凡杂之妓居焉。〔二曲〕所居之妓，係名官籍者，凡官设法卖酒者，以次分番供应。如遇并番，一月止一二日也。
　　○序诸妓子母所目
　　诸妓所指占厅事，皆用采访，以记国忌日。妓之母，皆假母也；亦妓色苍狡悍者为之。诸女自幼丐育，或佣雇。其下俚贫家，常有无谓之徒，潜为渔猎。亦有良家子，为其家聘之，後以转求厚赂，误缠其中，则无以自脱。粗教之歌令而卖之，其日赋甚急，微涉退怠，鞭扑备至。年及十二三者，盛饰衣服，即为款宾之备矣。皆由假母姓，从便呼以女弟女兄，为之第行。母亦无夫，其未甚衰者，悉为诸郎将辈主之，或私蓄侍寝者，不以夫礼待。多有游随者，於三曲中而为诸娼所养，俗呼为庙客，不知何谓。
　　○诸妓期遇保唐寺
　　诸妓举止，与诸州府饮妓大不侔矣。然其羞匕箸之态，勤参请之仪，或未能尽去也。北里之角妓，则对公卿与举子，其自如也，俟其升朝，始为参礼。此曲诸妓，以其出里艰难，每遇南街保唐寺有讲经之便，多以旬之八日，相率听讲贤者，皆纳其假母一緍，然後得出，其它所则必因人而游也。故保唐寺每月三八日，士子极多，盖有期於诸妓也。同归每席以五镮为率，继烛则倍之。此略言其小小者耳。至於盛设芳筵，则有不可胜计。
　　○郑生诗赠赵降真
　　赵降真，住於曲中，善谈谑，能文词，常为饮筵之最。姿容虽常常，但酝藉不恶，时贤雅尚之，因增其声价耳。郑仁表席上赠诗曰：丽质如何下太清，玉肌无暑五铢轻，虽知不是流霞客，愿听流霞瑟一声。
　　○岛仙自小有诗名
　　岛仙，字清卿，蓬仙之女弟也。素为三曲之尤，而又辩慧，往往有诗句可称。为女儿时，为新月词，有‘待得团圆时候，樽前问这时节’之句。後为万年县郭进思所纳，置於它所。岛仙在娼中，狂劣特甚，及被拘束，未能息心。进思又主繁务而有正室，到岛仙处亦稀。每有旧相识经从其门者，多於窗隙间招呼，或使人询讯，亦以巾笺送遗。
　　○潘琼儿家最繁盛
　　潘琼儿，字琢玉，居南曲中，积资万计，三曲诸娼中之富盛者终难及。凡服饰器皿，上埒朝贵。绍圣间，州有华姓者，一举登科，双亲未老，华采廷对，唱名才毕，与同年来游琼儿之家，车马荣耀，仆从甚都，曲中一时名妓，亦皆歆羡。潘一见其才华之美，开华宴，设盛馔以待之；凡乐籍之家，皆居於潘家之侧，一呼纷至，每举盏次，皆有乐色百戏佐之。及酒阑，夜己三更矣，华乃款留，两意懽洽。明日，徐遣仆从取白金以至，因授琼儿曰：‘当为我设一席。’潘计其直，才百馀緍，笑与华曰：‘儿家凡遇新郎君辈访蓬舍，曲中香火姊妹，则必醵金来贺，此物粗足以为夜来佐樽利市之费，徐设芳筵未晚。’因呼咸至，支费各有等差，所馀无几矣。华见琼儿费用奢广，心为之惊，私令其仆出而复至，报曰：‘今日状元期集慈恩寺，促为曲江之游。’
　　华因得讬故而出。潘後虽数遣人召之，而华终不复到其所。潘亦不为之介怀也。是知平康妓馆，实繁华之地，非可容易游赏也。○德奴家烛有异香
　　杨德奴，南曲第五家居焉，颇为名辈歆慕。年华尚少，甘自退居。所居最宽洁，宾客翕然华至。其长女曰蓬仙，其为人心怀洒落，精神淡伫，似非尘俗中人。寻常举止，亦自洁雅，由是见者多慕爱之。吴德隆新第，年甚少，来访蓬仙，一见犹未深知蓬仙之隆。其蓬仙亦以德隆聪悟俊少，甚相知敬。及其芳筵一启，水陆备陈。及暮，高烧银烛，长焰荧煌，座间忽闻香气四袭，良久盈室不散，不知其香之所自来。因诘蓬仙，乃曰：‘香气发自烛中，此烛乃燕王府分赐，闻自外国所贡，御赐诸王府，因以相遗，妾故珍藏，今遇新郎君，故以佳瑞为献。’彻夜清芬。蓬仙懽洽，举觞起舞以劝德隆。及宴彻烛尽，而香气不散。明日出游，所至无不为吴德隆身之馀香。乃知京华妓馆富贵也如此。至今人有唱云：‘过平康巷陌，绮罗丛裏，得佳人妙舞艳歌，争劝金锺’之词者，乃德隆当时题蓬仙壁上之句。
丁集卷二 嘲戏绮语 
　　○嘲人好色
　　东方朔曰：‘万物之微，莫如蝼蚁蛟虫之属，然观其相卞，亦皆有理，况人为万物之灵者乎？蚁曰：“吾虽微小，出入则有君臣之义。有物之死者，又能相与共食之，有忠孝之道。我合居长。”蝇曰：“不若我享富贵。凡公子私家，开筵设席，吾则升其堂，袭其几，服其裳，沾其味，饮其浆。我合居长。”蚊曰：“二公忠孝富贵，俱不若我之欢娱快活也。何以言之？香閤兰房，更阑烛灭，我则入纱厨之内，泊佳人之至体，集美女之酥胸，择馨香软美之处而钉之，饱所欲而後止。”其蚁与蚊俱骂之曰：“看你一个嘴子，廉廉尖尖，得恁地好色！”’
　　○杜正伦讥任瑰怕妻
　　任瑰酷怕妻，太宗以瑰有功，赐二诗人，瑰拜谢，不敢以归。太宗召其妻赐酒，谓之曰：‘妇人妒忌，合当叱出。若能改行无妒，则无饮此酒，不尔，可饮之。’曰：‘妾不能改妒，请饮之。’比醉归，与其家死诀。其实非鸩。既不死，他日杜正伦讥弄瑰曰：‘妇当怕者有三：初娶之时，端严如菩萨，岂有人不怕菩萨耶？既长，生男女，如养大虫，岂有人不怕大虫耶？年老，面皮皱如鸠盘荼鬼，岂有人不怕鬼耶？’闻者大笑。
　　○嘲人不识羞
　　陈大卿云：‘眉、眼、口、鼻四者，皆有神也。一日，口为鼻曰：“尔有何能，而位居吾上？”鼻曰：“吾能别香臭，然後子方可食，故吾位居汝上。”鼻为眼曰：“子有何能，而位在我上也？”眼曰：“吾能观美恶，望东西，其功不小，宜居汝上也。”鼻又曰：“若然，则眉有何能，亦居我上？”眉曰：“我也不解与诸君厮争得。我若居眼、鼻之下，不知你一个面皮安放那裏？”’
　　○嘲人请酒不醉
　　刘伶之妻，常为夫恃酒所苦，与其妾谋害之。因酿酒一大缸。伶日索其酒。妻曰：‘待熟，吾请汝一醉。’及酒熟，乃招伶就饮，其妻与妾推而纳之酒中，以物蔽之，将巨木扼塞其上，意谓必溺死於酒中。越三日，听钢中寂然，以为死，乃发钢视之，则见酒色已尽矣，而伶大醉坐於糟粕之上。良久，伶方能举头，谓妻曰：‘汝几时许我一大醉，而今却教我在此闲坐作甚麽？’
　　○妇人嫉妒
　　杨郎中妻赵氏，性嫉妒，嬖妾无敢近者。一日，杨郎中只管把毛诗周南数篇反覆读之，云：‘樛木，后妃逮下也，言能逮下而无嫉妒之心焉。’又云：‘不妒忌，则子孙众多也。’又云：‘不妒忌，则男女以正。’其妻赵氏问其‘甚书？’答曰：‘毛诗。’问：‘甚人做？’答曰：‘周公做。’其妻云：‘怪得是周公做，若是周婆做时，断不如此说也。’
　　○夫嘲妻青黑
　　有一邻家，夫妻甚相谐和。夫自外归，见妇吹火，乃赠诗焉。诗曰：吹火朱唇动，添薪玉腕斜，遥看烟裏面，大似雾中花。
　　其妻亦候夫归，告之曰：‘君何不能学彼咏诗？’夫曰：‘君当吹火，吾亦赋诗以咏汝。’妻即效吹，夫乃作诗赠之：
　　吹火青唇动，添薪鬼胆斜，遥看烟裏面，恰似鸠槃。○嘲人面似猿猴
　　刘文树、口卞，善奏对，明皇每嘉之。文树髭生颔下，貌类猿猴，上令黄幡绰嘲之。丈夫切恶猿猴之号，乃密赂幡绰勿言之。幡绰许而进嘲曰：
　　可怜好文树，髭共颏颐一处。文树面孔不似猢狲，猢狲面孔酷似文树。知文树遗赂，大笑之。○王次公借驴骂僧
　　建安南陵王次公，一日放骡，误入贵安寺和尚麦园，伤残其麦不少，僧骂詈不已。其仆闻之，归告於王。明日，王乃跨骡携仆往见其僧。王问僧曰：‘夜来秃驴吃了和尚多少麦？此驴在家本无事，才出家後无礼！’既而呼其仆来：‘去却鞍辔，牵那秃驴进来打，且看我打它下唇和上唇也动。’
　　○错认古人诗句
　　昔有弟子读韩文公符读书城南，至‘潢潦无根源’之句，不晓其义，乃质疑於先生。先生曰：‘文公素不喜黄老之学，正谓其无根源。岂不闻文公因论佛骨贬潮阳之事？’闻者大笑。
戊集卷一 烟花品藻 
　　丘郎中守建安日，招置翁元广於门馆，凡有宴会，翁必预焉；其诸妓佐樽，翁得熟谙其姿貌妍鬼，技艺高下，因各指一花以寓品藻之意，其词轻重，各当其实，人竞传之。今列三。
　　吴玑红梅喻清绝而为花籍之魁
　　雲样轻盈雪样清，琼瑶酝藉月精神，羞同桃李夸姿媚，独占人门第一春。杨倩冰仙喻仙姿轻盈，取为花魁之亚。
　　盈盈罗袜欲生尘，冉冉绡衣照水明，移得洛川佳丽种，风标未肯让梅兄。吴瑛白莲喻姿格好而流落风尘
　　回塘过雨欲生莲，粉面凝羞翠盖低，自是高标最清绝，莫嫌踪迹在淤泥。萧容茉莉喻肌体香美
　　冰肌玉骨自生凉，伴我银屏小象床，凤帐低垂蔺烬冷，恼人最是梦中香。范如荼コ喻香质最宜枕席间
　　千古才名老豫章，暗将妙质比幽香，风流彻骨成春酒，梦寐宜人入枕囊。冯倩垂丝海棠喻嫩媚无力
　　沉沉院落解藏春，嫩绿深红最可人！纤软未堪攀折任，莫容狂蝶乱相亲。王艳扬州琼花此妓会遭杖责
　　万里红尘上玉京，倚风羞沚不能春，自从一受天刑辱，笑杀而今天下人。
　　按维扬后土庙，有花洁白而香，号为琼花。宣和间，花石纲因取至，栽御苑，三年不花，乃杖之，遣还其地，花开如故。是殆风气土地使然，抑果有神司之耶？
　　余菲蔷薇喻其黄而弱
　　轻黄柔榦折晴空，晴递香风入座中，倚扁玉阑聊寓目，何妨相对一樽同。李楚黄菊喻其颜貌黄
　　摇风浥露殢秋光，寂寞疏篱独自芳，十日已无陶令服，不知颜色为谁黄？童韵林檎喻熊度太俗
　　姿质微茫似海棠，暖风迟日折红房，摇知俗态非真色，试把银釭照靓装。吴琼蕙花得人抬举
　　雅艳香肌胜剪裁，观它红紫尽尘埃，讬根多谢东君力，得与花王相次开。钱美百合多情动人
　　绿玉枝头破晓英，含风浥露最多情，芳心触处迎人转，故得花间百合名。李真木芙蓉喻讥其老
　　自多兰菊霸秋光，敢把妖红浪索强，霜雪风号那久计，会看枯榦倚门墙。陈双海棠
　　银烛高烧睡足时，酒馀红晕透琼肌，无香尤起渊明恨，浪得花溪子建诗。王新柳花讥稚情
　　帘幕睛阴透浅寒，轻狂柳絮弄春残，岂惟着雨相粘滞，独喜因风打作团。薛英鬓边娇喻其娇无力
　　晓对菱花理翠翘，柔条斜亸更妖娆，殢人娇困春无力，正似徐娘舞後腰。吴华紫薇
　　亭亭脩榦欲凌霄，未发轻风先动摇，正似个人轻薄态，强将语笑作妖娆。张颜梨花
　　春到梨园花欲迷，娉婷惟数绛仙奇，米囊颜色非宫院，谁道相看可疗饥。林艳石榴得贵人奖喻
　　香罗新蹙茜红裙，妖冶浓妆照眼明，自得君王端正誉，故将双⒓寄深情。游韶山茶喻丽而艳
　　傲雪凌霜折绛葩，⒓如绿玉号山茶，虽非绝艳倾城色，百卉丛中亦可嘉。许秀桃花
　　风流刘阮事狂游，曾向花间一笑留，谩道瑶池旧仙种，不应频许此儿偷。兰娘含笑喻老大
　　枝榦苍苍老⒓稠，袭人馀馥亦清幽，芳心得酒生春思，似对游人笑复羞。张娘萱草喻无姿色
　　东风袅袅弄轻柔，强赴群芳不自羞，到了姿容祇如许，不应相对解忘忧。陈靓迎春得人青眼
　　青帝东临初报春，枝头首见吐芳英，只因公子曾垂顾，从此花开稍有声。蔺雲碧桃喻其清楚
　　黛色春心点素华，天锺雅艳异群花，不随红紫争妍媚，清楚精神自一家。刘瑛李花
　　艳杏妖桃已半残，枝头初放玉花繁，东君不禁狂蜂蝶，取决飞来满画栏。王赛史君子喻小人交游
　　竹篱草舍趁溪斜，白白红红墙外花，浪得佳名史君子，初无君子到君家。丘盻白菊喻姿貌可取
　　幽丛白缀玉团圆，晓槛初开带露寒，素质清香良可取，恁谁移取近花坛。
戊集卷二 烟花诗集 
　　林美御戴喻姿色好
　　未放枝头嫩⒓青，先将绛蕊照春睛，若无颜色宜宫院，安得花间御戴名？魏翠木瓜喻得人宠顾
　　草棘丛中烟水埋，馀香方殿百花开，莫言酸实全无用，曾辱琼瑶厚报来。李韶木兰喻粗贱
　　东帝初无厚薄情，恶花随分也能春，粗材只可为舟楫，饱载红头来往人。张燕惜春喻受岑寂
　　脂粉轻匀淡淡妆，初无蜂蝶去来忙，如何略借东君力，乞与芳心一点香。游秀栀子
　　素艳轻盈枝⒓柔，香苞初绽最清幽，直须栏槛添周密，毋遣韩郎取次偷。罗赛石竹得人护蔽
　　曾描丽质绣宫帏，小槛初开独见时，寄语主人颜剪拂，狂风妒雨易离披。张意夜合
　　辽阳旧事已成尘，尚喜朝开入眼新，况是青春已云暮，不应羞涩见游真。田秀鸡冠喻憔悴
　　鸡冠花发紫丝茸，举首昂霄意气雄，及到霜寒顿憔悴，低头无语对秋风。刘珏旱莲喻妇人紫赤
　　一夜秋风折紫葩，略无风韵似荷花，病夫若遣医风癣，痒处全胜鬼妇爬。萧琼刺桐花萧容姊，容比茉莉，故云。
　　老绿赪红半草莱，羞容无语倚墙偎，初无茉莉些儿韵，遽敢争先茉莉开。詹雅碧蝉儿喻无名妓
　　露洗芳容别样清，墙头微弄晓风轻，不须强入群芳社，花谱初无汝姓名。张惠仙掌喻贱辈
　　绿⒓枝头数簇红，不禁风日变羞容，未应得近花坛列，只可山樊对老农。吴嫱芭蕉喻粗大
　　窗外亭亭耸翠茎，雨中声韵不堪听，花粗⒓大谁攀折？难向窗前插胆瓶。程芳牵牛喻格品卑微
　　萧萧篱落蔓牵牛，冷落西风亦可愁，品格卑微恶颜色，选花图裏合含羞。陈瑛金凰喻无人间
　　⒓底深红间浅红，依然花发旧时丛，闲庭冷落无人问，似向风前怨化工。陈雲芦花
　　十里蒹葭江上秋，萧萧风雨使人愁，蓼花相对真无赖，只有渔人泊钓舟。郑倩金樱
　　篱落萧萧草介深，花开五出学轻盈，由来不是筵中物，醉眼看来亦暂明。张莹槐花喻不近贵
　　强学唐宫宫样妆，也将娇额浅涂黄，未能切近三公贵，空惹轻狂举子忙。严秀樱粟喻勾引人家子弟
　　白白红红遍野畦，光风丽月衒芳姿，个中无限西施乳，一味啜持黄口儿。张素金钱喻冷淡
　　风雨荒庭冷落秋，如钱满地复难收，未能席上资佳致，空买幽人万斛愁。余芙蓼花
　　蒹葭浦屿绿成丛，袅袅斜稍弄晓红，摇落晚秋叹萧索，妒它桃李嫁东风。黄素松花
　　影落寒郊千尺长，舞风馀粉散轻黄，恁谁收拾供山剂，求荐冰甆鱼眼汤。杨艳勃姑樱
　　荆棘丛中细细开，园亭栏槛几鱼栽，不随桃李为相伴，甘向荒村伴草莱。潘桂映山红喻小人往来
　　不种深深庭院中，漫山遍岭衒殷红，荒村冷落无人到，输却樵夫与牧童。王端褊豆喻所居里小
　　数门茅屋野人家，无限墙头褊豆花，会看秋深风雨後，半随篱落卧泥沙。魏木鳖
　　糁糁开花蔓绕篱，夏深结子缀⒒⒒，剖开青腹真堪笑，一肚深红匾子龟。彭楚荠花喻卑微
　　花开郊野太卑微，列在群芳固可悲，勿谓世人全不顾，也曾流咏入周诗。
己集卷一 烟粉欢合 
　　○梁意娘与李生诗曲引
　　梁意娘者，五代周时人也。乃儒家之女，年十五，能诗笔，而又体态轻盈。与李生为两姨之亲，时节讲问不疏。一日，意娘因父母赴南邻吉席，辄与李生通焉。亦以平时属意之久，迨此亦天作之合也。自後情爱相牵，形於颜色，为家人所觉，遂至一年绝交。意娘密以诗柬传音，又为家人知之。一日，意娘之父母自相谓曰：‘天地交而万物生，人道交而功勋成；男女居室，人之大欲存焉。与其不义以绝恩爱，孰若因而妻之，以塞外议。若然，则非惟顺天者存，亦以为刘、范，朱、陈，秦、晋之盛事也，不亦可乎？’卒与为姻，而成眷属焉。人皆曰：‘贤哉之父母也，美哉意娘诗笔之力也。’今但录意娘之所作者于右，以表妇人女子有此之技能也。
　　○意娘与李生小帖
　　痛别之久，靡日不思，兄何见疏？杳无音耗！能复一来否？紫绣香囊，金丝箧儿，虽粗且微，皆予所亲刺，如不弃去，庶得常近玉体。馀非见莫申此怀。〔秦楼月〕词一首，聊以寄情。
　　春宵短，香闺寂寞愁无限！愁无限，一声窗外，晓莺新啭。起来无语成娇懒，柔肠易断人难见！人难见，这些心绪，如何消遣？
　　李生得之，益为感恨，将赴其约，又闻飞谤，迟回不敢往。因入市问卜於日者，得兆曰：‘隔江望宝，迢迢阻隔，虽欲从之，水深莫测。’李生恍若自失，又阻其行。
　　○意娘复与李生二首
　　尺素缄愁不忍窥，柔肠结尽转相思，薄情忍作经年别，何日相逢一解衣？〔其二〕
　　踪迹萍浮落五湖，一番相别一番疏，不知此去从何去，还许春风得见无？○意娘复与李生批
　　其略云：比日妈妈拉诸母游东园，日暖风和，红稠翠叠，暗想年时踪迹，顿添愁绪。对诸姊妹，虽强陪欢笑，思凡之情，终不可抑。因成小词，并以录去。词名：
　　〔茶瓶儿〕
　　满地落花铺绣，春色着人如酒，晓莺窗外啼杨柳。愁不柰，两眉频皱。关山杳，音麈悄，那堪是昔年时候？盟言辜负知多少，对好景，顿成消瘦！○意娘与李生相思歌
　　落花落⒓竞纷纷，尽日思君不见君，肠欲断兮肠欲断，泪珠痕上更添痕。
　　一片白雲青山内，一片白雲青山外，青山内外有白雲，白雲飞散青山在。我有一片心，无人向我说，愿风吹散雲，顶对天边月。携琴上高楼，楼高月空满，弹得相思曲，滴人弦琴断。
　　人道海水深，未为相思半，海有尚有底，相思无边岸。君在湘江头，儿在湘江尾，相思不相见，共饮湘江水。出我相思门，入我相思户，不见相思人，知我相思苦。
　　长相思兮长相忆，短相思兮无穷极，早知相思欲断肠，悔不当初莫相识！○意娘与李生相思赋
　　凄凄惶惶，故人相别兮懒对梅妆。添绵绵之苦恨，断寸寸之柔肠。虽凭雁帛鱼书，难明厚意；争奈鸳衾凤枕，空有馀香。当其情正洽而意方浓，妾倚门而君上马。晨钟初扣兮南楼上，晓月倚照兮西廊下。轻离轻别，曾知到此忆人无；渐远渐疏，及至如今成病也！诉地告天，度日如年。偷蹙眉黛，懒移步莲。罗衣泪滴兮温又湿，眼儿望断兮穿复穿。镇夕厌厌，休言扁鹊能调药；终宵悄悄，便做陈抟怎生眠？苦苦冤冤，担担阁阁。清风去来兮转憔悴，黄昏前後兮添萧索。木傍目而谩及瞻视，田下心而徒劳忖度。雲情雨意，还记得那回曾；海誓山盟，又何似当初莫。瘦减香肌，衣宽带垂。相如之琴挑兮情何在？神女之雲行兮意何归？昔何厚而今何薄，面何是心何非！莫是我们无分，料想那边怎知。好模好样好精神，见伊没计；不痛不疼不寒热，似病难医。思昔崔生之属意兮，终遂姻连；倩女之离魂兮，竞成婚对。何彼之时兮所欲如愿，何今之人兮动辄得碍！此日钗分两处，苦恨难消；当时带结同心，欢情安在？胡不观相窥者犹闻於钻穴，得妻者尚见於踰墙。况亲娅之有素，虽谮锦以何伤？伊怜我而我怜伊，忍教轻弃；去又来而来又去，抑亦何妨？我今焚香顶礼兮仰告三光，驰志依违兮早谐双美，在天兮愿为比翼，在地兮愿为连理。何当镜再合而重圆，永同鱼水。
己集卷二 遇仙奇会 
　　○赵旭得青童君为妻
　　天水赵旭，字子明，少孤介好学，有姿貌，善清谈，习黄帝、老子之道。家于广陵，独葺幽居，惟二奴侍侧。尝梦一女子，衣青衣，挑笑于牖间。及觉无见，异之。因祝曰：‘是何灵异？愿睹仙姿。’是夕，近一更许，忽闻窗外切切笑声，子明知其异，复祝之曰：‘果谐夙梦，愿赐光临。’乃答言曰：‘吾上界女也，闻君清绝，愿讬高风。’子明当时整衣而起曰：‘襄王巫山之梦，洞箫秦楼之契，乃今知之。灵鉴忽临，忻欢交集。’乃燃灯拂席以延之。忽清香满室，有一女子，年可十五六，容貌绝世，衣六铢雾绡之衣，蹑五色连文之履，开帘而入。子明再拜。女笑曰：‘吾天上青童君，久居清禁，阻旷幽怀，时有世念。帝罚我人间，随所感配，以君气质虚爽，体同玄默，幸讬清音，冀谐素韵。’子明曰：‘蜉蝣之质，假息刻漏，不意高真，俯垂济度，岂敢妄兴俗怀？’女乃笑曰：‘君有仙风道骨，名在金格，当相与吹洞箫於红楼之上，抚雲琴於碧落之中。’乃令子明施寝席床帐之具。子明辞无可施。女笑曰：‘无烦仙郎。’乃命洒扫寝内。须臾，雲雾霭，少顷方收，见房内帐设珍丽，青红间错，非所识也。二人携手入内，英姿发越，希世罕俦。夜深，忽闻一女子呼‘青夫人’，于明惊以问之，答曰：‘同宫女子相寻尔，且勿应。’乃扣柱歌曰：
　　月露飘飖星汉斜，独行窈窕浮雲车，仙郎独邀清童君，结情罗帐连心花。歌甚长，子明惟记此四句。谓青童君曰：‘可延入否？’答曰：‘此女多言，虑泄吾事於上界耳。’子明曰：‘设琴瑟者，由人调之，何患乎？’乃走迎之。见一神女在空中，去地丈馀，侍女六七人，建九阴蟠龙之盖，金精舞凤之冠，长裙曳风，耀人心目。子明因而见之，乃下曰：‘吾姮娥女也，闻君与青童君仙会，故来奉贺耳。’便入室。青童君笑曰：‘卿何以知吾处也？’答曰：‘好事天上知，然佳期不远告，谁过邪？’相与欢笑。子明喜悦，不知所裁。於是三人共同衾枕。天将晓，侍女进曰：‘鸡鸣乎！’女曰：‘命直。’答曰：‘备矣。’约以後期，答曰：‘慎勿言之世人，吾不相弃也。’及出户，有五雲车二乘，浮於空中，遂各登车诀意，清风飒然，凌空而上，极目乃灭。子明不自意如此，欢悦交集。自後但洒扫室内，焚明香，绝人事，专心以待後期。隔数夕复来，来时皆有清风肃然，异香从之，其所从仙女益多。欢娱日洽，为子明致行厨珍膳，皆不可识，甘美殊常，每一食，经旬日不饥，但觉体气冲爽。子明因求长生久远之道。女笑曰：‘仙郎，即此佳合，便是长生久视，更何求耶？’又为子明致珍宝奇异之物，乃曰：‘此物不可世人见，君以卿宿世仙缘，得肆所欲，仙道秘密，与世殊涂，君若泄之，吾不得来也。’後岁馀，子明家奴盗琉璃珍珠鬻於市，適胡人捧而礼之，酬价百万，言有此宝者，可以绝粒轻身，问奴从何得之？奴具以告。其夜女至，怆然无容曰：‘君奴泄吾事，不得与君久处。’迟明执别，哽咽悲酸，吟诗而去。
　　〔诗曰〕
　　与君宿世有仙缘，衾枕交欢岂偶然，十载为期君记取，洞明山上鹤冲天。赵子明酬以诗曰：
　　凡庸弱质感天仙，欢合交情仅一年，十载为期专在念，莫忘历历枕前言。果後十三年，於益州见子明，形容短小，如八九岁小儿模样，行歌於市曰：
　　尘缘尽兮仙缘来，清风冷然入我怀，青童仙君事已谐，洞明山上瑞雲埋。九月九日黄花开，仙人招我上天阶，凌空双鹤何快哉！
　　子阴如此在阶上或出或没，经两月馀，人知其异。至九月九日，只见洞明山上，仙霞飘飘，仙乐清响，双鹤自朝至午，回翔于山顶之上。益州倾城登山观之。须臾，见一神女自空而降招接，引赵子明各乘一鹤，白日昇天。异哉！
　　○薛昭娶雲容为妻
　　薛昭作尉平陆，謪为海东民。有田山叟者，见昭有道骨，赠药一粒曰：‘东去不独逃难，兼获美丽仙女。’未几，果於兰昌宫见有三女子，皆世之绝色者，在彼酌酒，酹地曰：‘吉利吉利，好人相逢，恶人相避。’时薛昭在旁，急忙跃出曰：‘某愿充好人之数。’遂命就坐酌醴。昭询三女姓氏，长曰张雲容，次曰萧凤，小曰刘兰翘。兰翘起就架上取骰子，掷曰：‘数多者得荐仙郎枕席。’张雲容暍采，连掷数胜。兰翘曰：‘大姐姐风流夙契。’因起酌酒，与薛郎合卺，贺喜一杯。交杯讫，昭问雲容：‘何许人事？’雲容曰：‘某乃杨贵妃侍儿，尝独舞霓裳有功，贵妃赠诗。诗曰：
　　罗袖动香香不巳，红渠照水秋烟裹，轻雲岭上乍摇风，嫩柳柳池初拂水。时後因与申天师谈道，与我绛雪丹一粒曰：‘女服此丹，虽死百年，遇生人，得精英之气，便能复生，为地行仙。”今运故巳百年。’昭因问天师之状，乃田山叟也。雲容歌之。诗曰：
　　韶光不鉴分成麈，曾遇金丹突有神，不意薛郎缘夙契，独开幽谷一枝春。昭酬以诗。〔诗曰〕
　　误入宫墙遇至人，月华清洗玉阶尘，自疑飞到蓬山上，琼树三枝半夜春。〔又云〕
　　眠花不绽几含幽，今夕阳春独换秋，我守孤烟无白日，寒雲堆上更添愁。兰翘亦歌曰：
　　幽谷啼莺整羽翰，埋金殒玉冷长滩，月华不忍扃泉户，露滴松枝夜夜寒。酒阑歌罢，二女辞去。昭舆霎容寝处数夕，不知昏昼，亦不饥馁，时人以为睡仙。一夕，雲容曰：‘吾已甦矣，但得新衣一袭，可起矣；有金扼臂，可鬻之市衣。’既得衣，雲容引昭至穴，启棺本，体果生起，合之为一，与昭同归金陵幽栖。至今尚在，岂非饵天师田山叟之药有验欤？
　　○郭翰感织女为妻
　　太原郭翰，少简贵，有清标，姿度秀美，善谈论，工草。孤独处一室，甚潇洒。当盛暑，乘月卧庭中，时有微风，稍闻香气渐浓，翰甚怪之。仰视空中，见有人冉冉而下，直至翰前，乃一少女也，明艳绝代，光彩温目，衣玄绡之衣，曳霜罗之帔，戴翠翘凤凰之冠，蹑琼文九章之履，侍女二人，皆有殊色，咸荡心神。翰整衣巾，下床拜谒曰：‘不意尊仙下降，愿垂德音。’女微笑曰：‘吾天之织女也，久居清阙，旷阻佳期，幽态盈怀，上帝赐命自游人间，寻择佳侣，仰慕清风，愿讬慈契。’翰曰：‘非敢望之，实所愿也。’女为敕侍婢，净扫室中，张霜雾丹穀之帐，施水精玉华之簟，转会风之扇，宛若清秋。乃携手升堂，解衣共寝，其衬体红脑之衣，似小香囊，气盈一室；并同心龙脑之枕，盖双缕鸳文之衾，柔体腻体，深情密态，妍艳无匹。迨晓辞去，面粉如故，试为拭之，乃本质也。翰送出户，凌空而上。自後夜夜往来，情好转切。翰戏之曰：‘仙郎何在？那敢独行？’对曰：‘阴阳变化，关渠何事？且河汉隔绝，无可复知，纵复知之，不足为虑。’因抚翰心前曰：‘世人不明瞻瞩耳。’翰又曰：‘卿既讬灵辰象，辰象之门，可得闻乎？’对曰：‘人间观之，只此是星，其中自有宫室居处，诸仙皆游观焉。万物之精，各有交结，在天戍象，在地成形，天人之间，本由一理，情欲之好，无间圣凡。’因为翰指列宿分位，尽详躔度，人不悟者，翰自此洞晓之。後将至七夕，忽不见来，经数夜方至。翰问曰：‘牛郎相见乐乎？’笑而对曰：‘天上那似人间，正以期运当尔，非有他故也。又况一年一度相会，争如今日夜夜相逢，君无猜忌。’又问曰：‘卿来何迟？’答曰：‘人中五日，彼一夕也。’又为翰致天厨，悉非世物。徐视其衣，并无衣缝，辽问之。答曰：‘衣缝浑然天成，非针线为也。’，经一年。忽一夕，颜色凄恻，涕流交下，执翰手曰：‘帝命有程，便当永诀，’辽呜咽不自胜。翰惊惋曰：‘尚馀几日在？’对曰：‘只今夕耳！’遂悲泣，彻晓不眠。及且，抚抱为别，以七宝枕一枚留赠曰：‘明年某日，当有害信相问。’翰报以玉环一双，便履空而去，⒋顾招手，良久方灭。翰思之未尝忘。明年至期，果使前者侍女，将书函至。翰开缄，以青缣为纸，铅丹为字，言词清丽，情意重叠。未有诗二首，诗曰：
　　河汉虽云阔，三秋尚有期，情人如有意，後会在何时？〔又曰〕朱阁临清汉，琼宫架紫房，佳期情在此，思忆断人肠！翰以香笺答书，意甚切至，井酬诗二首。诗曰：
　　人世将天上，由来不爽期，谁知一⒋顾，反作两相思。〔又曰〕
　　赠枕犹香泽，啼衣尚泪痕，玉颜吞汉裹，空有往来魂！是岁，太史奏织女星失躔度，无光彩。翰自此人间女色，不复措意，以其妩足舆为着。官至侍御史。
　　○封陟不从仙姝命
　　封陟，字少登，居少室山。一夕，天气清亮，月明如昼，忽睹一仙妹，淡妆近前，顾揖曰：‘久闻美，愿执箕帚。’陟曰：‘君子固穷，宁敢思滥？请神仙回车，无相渎也。’
　　妹赠以诗。〔诗曰〕
　　谪居蓬岳别瑶池，春媚烟花有所思，久稔高名先德望，愿操箕帚奉屏帏。後七日复来，又献诗曰：
　　弄玉与夫皆得道，刘网兼室尽登仙，君能仔细窥朝露，须逐雲车拜洞天。观其诗了，陟又曰：‘诗云：“娶妻如何？匪媒不得。”易曰：“君子非币之交不亲。”其所以然者，正欲名分之正也。今辄与仙姝讲好，人其谓我何？毋劳再三。’後七日又至，曰：‘君能相容，即能致君寿此大椿，瞳方两目，仙上灵府，任意追游。莫种槿花，休敲石火。’陟怒曰：‘失身陷义，虽生奚益？我不欺暗室，何苦相陵？’仙姝叹曰：‘所以致恳，为是青牛道士苗裔，此时一失，又六百年。此子大是忍人，’又留诗曰：
　　萧郎不顾凤楼人，雲涩回车泪脸新，愁杀懒蓬莱归去路，难窥旧苑碧桃春。又曰：‘好留住，他日相逢；悔之巳暮。’後三年，陟病卒，为太山所追，道遇仙骑，清道甚严，曰：‘上元夫人游太岳。’陟仰视金辂中，乃是昔日求偶仙姝者。夫人索追状，曰：‘若论封陟无情，合舆灭没，然一见之日，不能忘情。’乃以大笔判曰：‘封陟性虽执迷，性甚贞洁，实由实，难责风情，宜延一纪。’良久乃苏。
　　醉翁曰：‘语云：“三军可夺帅也，匹夫不可夺志也。”以常人之情，遭遇仙女，恨不得与为耦。封陟执德不回，终不层就，诚若可爱；然细而思之，实无仙风遗骨，是故执一而不通也。可惜乎哉，吾夫子曰：“可以仕则仕，可以急则速。，伯夷隘，柳下惠不恭，君子不由也。’
庚集卷一 闺房贤淑 
　　○刁氏夫人贤德
　　刁氏夫人，伊川先生之母也。夫人幼而聪悟过人，女功事无所不能，好读书史，博通今古。丹徒君爱之过於子，每以政事问之，所言雅合其意。叹曰：‘恨汝非男子，’七八岁时，尝致以古诗曰：‘女人不出，夜出秉明烛。’由是日暮则不复出。
　　夫人谦顺自牧，虽小事未尝专，必禀而後行。治家有法，不严而整。不喜鞭扑奴婢，或加呵责，必戒之曰：‘贵贱虽殊，人则一也，汝如是，大时能为此事否？’夫人见道傍遗弃小儿，屡收养之。有小商，出未还，而其妻死，儿女散逐人去，惟幼者始三岁，人所不敢。夫人惧其必，使抱而归。时聚族甚众，人皆有不欲之色，乃别籴而食之。其父归，谢曰：‘幸蒙收养，得全其生，愿以为献。’夫人曰：‘本以待汝归，非欲之也。’乃还其父。
　　尝大寒，有负炭而{敫手}者，家人欲呼之，夫人劝止曰：‘慎勿为此，胜则贫者困之。’
　　夫君凡有所怒，必为之宽解。唯诸儿有过，则不掩也。常曰：‘子之所以不肖者，由母蔽其过而父不知也。’
　　夫君罢尉庐陵，赴调，寓居历阳。会夫君之弟以解椽毗陵，聚口甚众，储备不足。夫人经营转易，得不困乏。夫君归，问其故，叹曰：‘良转运财也！’
　　夫人所居之处，邻妇里姥，訾愿为之用，虽劳不怨。始就丹阳，赁葛氏舍以居。守舍王氏翁姥庸狡，前後居者，无不苦之。夫人待有道，遂反柔良。及迁去，王姥涕恋不巳。
　　夫人安於贫约，服用俭素，观亲戚间纷华相尚，无所见矣
　　夫人少女方数岁，忽失所在，乳姥辈悲泣叫号。夫人骂之曰：‘在当求得，苟失亡矣，汝如是悲泣，亦将何为？’在庐陵时，公宇多怪，家人告曰：‘物弄扇。’夫人曰：‘热耳。’又曰：‘物击鼓。夫人曰：‘有槌乎？可舆之。’後家人不复言怪，怪亦不复有，辽获安居焉。夫人有知人之鉴。姜应明者，中神童第，人竞荣之。夫人曰：‘非远器也。’後果以罪废。伊川兄弟幼时，夫人勉之读书史。夫人好文，而不为诃章，见世之妇女以文章笔札传於人者，深以为非。平生所为诗，不过三二篇，皆不存，独记在历阳时，以夫君觐亲河朔，夜闻鸣雁至，为诗曰：‘何处惊飞引？离离过草堂。早是愁无寐，忽闻意转伤。良人沙塞外，羁旅空房，欲寄回纹信，谁能付汝将？’
　　○曹氏廉不受赠
　　曹氏，尚书修古幼女也。公，天圣中，累迁御史，持宪无阿曲，言事失职，知闽之兴化军，期年而卒。曹氏室居未嫁，父既没，其故僚卒吏民三十万致之柩前曰：‘以供窆。丧。’母陈氏将受之。女曰：‘制家之用，惟其家之斗酌。初吾父入司朝廷，出莅民政，约以奉身，廉於临人，今其去矣，葬礼随家丰俭，苟将受所餽赠，惟它人忍之，我弗忍也。’母因是而请辞焉。其故僚复谓之曰：‘葬先公弗资是财，则闻命矣；愿留异日嫁公女焉，可母拒也。’女曰：‘俾谓之曰：‘葬先公弗资是财，则闻命矣；愿留异日嫁公女焉，可毋拒也。’女曰：‘俾用於丧，尚不敢取，今欲备吾之嫁，是使妾幸父之丧而自鬼也！人之闻之，谓如何哉？’
　　○贤於教子
　　陈尧咨知制诰，出守荆南回，其母何曰：‘古之居一郡一道，必有异政。汝典名藩，有何异效？’尧咨曰：‘荆州路当⒊要，郊劳宴饯，殆无虚日，然稍精於射，众无不服。’何氏曰：‘汝父训汝以忠孝，今不务仁政善化，而专卒伍一人之伎，岂汝先人之意耶？’以杖击之，金鱼坠地。何氏严於敌子矣。
　　○勉夫为学
　　乐羊子游学，一年而归，妻跪问其故。羊子曰：‘久行怀思，无异也。’妻乃引刀趋而言曰：‘此织生自蚕茧，成於机杼，一丝而累，至寸不巳，遂成丈疋。夫子积学，当日知其所亡，以就懿德。若中道而归，何异断斯织乎？’
　　○事姑孝感
　　姜诗妻事姑甚谨。妻尝诉流取江水以奉姑，诗以後时而遗之；妻乃寄止邻舍，昼夜纺绩，日市珍羞，使邻母自遗其姑，如是者久之。姑闻之呼还，孝养愈谨。其子後因没水而死，妻恐姑伤，不敢言，而讬以游学。未几，舍侧涌泉，味如江水，每旦辄跃双鲤，以供姑之膳。得非孝之所咸乎？
　　○道韫才辨
　　谢道韫，王凝之妻，有才辨。叔父安尝问：‘诗何句最佳？’道韫称：‘吉甫作颂，穆如清风。仲山甫永怀以慰其心。’安谓其雅人深致。尝内集，俄而雪下，安曰：‘何所似也？’安兄子朗曰：‘撒盐空中差可拟。’道韫曰：‘未若柳絮因风起。’安大悦。凝之弟献之，尝与宾客谈论，词理将屈，道韫婢白献之曰‘欲为小郎解围。’乃施素绫步障自蔽，申献之前议，客不能屈。
庚集卷二 花判公案 
　　○大丞相判李淳娘供状
　　潭州李淳娘，字淑卿，先许曹君，自议亲後五载，而鸳衾未遂。一日，纵步南园，见景物之韶华，烟花之艳冶，遂与里人萧章通焉。人之事发，到府庭。时大丞相歇马于此，当厅引问，李氏请纸笔供责，四六成章，丞相览毕，称赏之。制云：
　　照供恩情难扌舍，绥理法意易明。虽前日之是而今日之非，然今生之合乃前生之耦。况曹氏四年绝问，而萧君千里有缘。永为结发夫妻，仍作挑琴姻眷。应干人责状并放监，萧章具礼成亲。
　　○张魁以词判妓状
　　张魁判潭州日，有妓杨赛赛讼人负约欠钱，投状子张。时值春雨，赛赛立于厅下，张夫览状，先索纸肇云：〔花判踏莎行云〕
　　凤髻堆鸦，香酥莹腻，雨中花占街前地。弓鞋湿透立多时，无人为问深深意。眉上新愁，手中文字，如何不倩鳞鸿去？想伊只诉薄情人，官中不管闲公事。
　　○判暨师奴从良状
　　东阳有妓暨师奴者，移往崇安充弟子，已经漕司落籍讫，後再归建阳，陈乞落籍，蒙县宰〔花判云〕
　　遁形老狐，为景迹之道地；有司明法，駈妖魅於市廛。正合世间心，保汝首丘念。览此来状，自陈木命元辰，罪无重科，合照日前公案。好去改头换面，不许旧店新开。判示老狐，切宜谛听。
　　○判娼妓为妻
　　鄂州张贡士，与一角妓情好日久，後挈而之家，得金与妓父李参军，未偿所欲。一日，讼于府庭。追至，引问情由，供状皆骈辞俪语，知府乃主盟之。
　　〔花判云〕
　　风流事到底无赃，未免一班半点；是非心於人皆有，也须半索千文。彼既籍於娼流，又且受其币物，辄背前约，遽饰奸词，在理既有亏，於情亦弗顺。良决杖头之数，免收反坐之愆。财礼当还李参军，清娘合归张贡士。为妻为妾，一任安排，作正作遍，从教处置。
　　○判妓执照状
　　柳耆卿宰华阴日，有不羁子挟仆从游妓，张大声势；妓意其豪家，纵其饮食。仅旬日後，携妓首饰走。妓不平，讼于柳，乞判制执照状捕之。柳借古诗句
　　〔花判云〕
　　自入桃源路已深，仙郎一去暗伤心，离歌不待清声唱，别酒宁劳素手斟？更没一文酬半宿，聊将十疋当千金。想应只在秋江上，明月芦花何处寻？○富沙守收妓附籍
　　富沙太守丁侍郎，有延平妓弟，因讼窜到富沙，本州移文乞押回，侍郎〔花制云〕
　　本欲纵之，闻有纷纭之论；请姑舍是，庶无彼此之嫌。况乘雁双凫，不计江湖之多少；且并邻同国，奚分秦瘠之越肥？楚人既巳亡弓，塞翁宁顾失马？徒劳专介，幸免移文。押下妓乐司附籍，仍牒关报。
　　○判夫出改嫁状
　　有一良家妇，以夫婿久出，不得晋耗，意欲改稼，遂投状子潭州张紫微，乞执照改嫁。蒙〔花判云〕
　　淡红衫子淡红衣，状上论夫去不归，夫若不归任从稼，夫若归时我不知。○黄判院判戴氏论夫
　　王贡士赴省，就都下娶戴氏，约归为妻。及至还舍，戴见王之妻子已具，乃投词于县令。蒙〔花制云〕
　　山阴戴氏可怜贫，王生访戴喜新春，但讬女郎签纸尾，且无书铺与牙人。归来心约与前别，君向潇湘我向越，王生兴尽且须归，不免室舡载明月。○子瞻判和尚游娼
　　灵景寺有侩，名了然，不遵戒行，常宿娼妓李秀奴家，往来日久：衣钵为之一空。秀奴屡绝之，侩迷恋不已。侩乘醉往，秀奴不纳，因击秀奴，随手而毙。县官得实，具申州司。时内翰苏子瞻治郡，一见，大骂曰：‘秃奴有此横为，’送狱院推勘，则见侩臂上刺字云：‘但愿同生极乐国，免教今世苦相煎’之句。及见款状招伏，即行结断，举笔判成一诃，名．
　　〔踏莎行〕
　　这个秃奴，修行忒セ，雲山顶上持斋戎。一从迷恋玉楼人，鹑衣百结浑无奈。毒手伤人，花容粉碎，空空色色今何在？臂间刺道苦相思，这回还了相思债。判讫，押赴市曹处斩。
　　○判憎奸情镇江僧，名法聪，犯童尼，诉之。判云：诃名〔望江南〕
　　江南竹，巧匠织成笼，赠舆吾师藏法体，碧潭深处伴蛟龙，色即是成空。○判和尚相打
　　一日，光华院侩为奸情相妒，巳行和议；又因酒座上，和尚复行言气，遂成闹唤。後投于郡衙，奉判云：
　　和尚永圆、妙圆，二人出家经年，吃酒结袈趺坐，相打偏祖右肩。造恶恒河沙数，犯罪无量无边，各决黄檀十二，押出三千大干。○判楚娘悔嫁村夫
　　开封葛楚娘，甚美貌。一日，媒妇许择佳婿。及嫁，乃一村夫，糊满口。楚娘大不悦，怨恨求去。其夫诣府陈之，奉判云：
　　夫有出妻之条，妻无退夫之理。糟糠古不下堂，买臣之妻可耻。且饶根究私情，二人押回本里。○断人冒称进士
　　有一健讼人，每假儒冠，妄生事节，到官虚妄。蒙宰公收罪引试‘险而健讼’，其人略不能措词。蒙知县判云：
　　卖卦秀才，文理全乖，冒称进士，且请吃柴。再三省问，道理胡来，既是告求，且与封案，如敢再来，定行科断。
　　其人不甘，诉于太守，送于尉厅，复与引试‘君子无所事’赋，终日不成一字。又蒙县尉判云：人称进士，举业必攻，既与引试，一字不通。必是健讼，难与赎铜，臀杖十五，且请归农。
　　○判渡子不孝罪
　　有一士人赴省，过三衢清湖渡，甚为渡子辱。後士人及第，出镇三衢，辽擒渡子，因窜不出，追禁其母，经十日，不出。才追逮其妻，禁一日，渡子即出。当蒙判云：
　　囚母十宵，尚由窜迹；禁妻一日，便出首身。倚门之望何疏？结发之亲太重！事诚不孝，当置极刑。以母老哀告，免死断配本城。○判妓告行赛愿
　　有一妓弟名女秀，欲往婺源祖庙赛愿。时尉不肯行，女秀乃具状经县陈乞，蒙知县送尉厅放行。作西江月以云。奉判云：
　　早晚以成行色，主人莫与留延，正当春月艳阳天，去赛从前心愿。执状去呈仙尉，殷勤好与周旋，不辞客路往来难，暂辍舞裙欢扇。
辛集卷一 神仙嘉会类 
　　○柳毅传书遇洞庭水仙女
　　柳毅应举不第，将归湘滨。因过泾阳，见一妇人牧羊。毅怪而视之，乃殊色也。然而眉脸不舒，凝听翔立，若有所待。毅问曰：‘子何苦而自辱如此’妇始笑而谢，终泣而对曰：‘妾，洞庭龙君小女也，嫁与泾川次子，为婢妾所惑，日以厌薄，乃诉於舅姑。舅姑爱其子，又复得罪，乃毁黜至此，’言讫流涕，悲不自胜。又曰：‘洞庭於兹相远，信耗莫通，闻君还乡，甚近洞庭。欲以尺书，寄托侍者，未卜可乎？’毅曰：‘吾义夫也，闻子之说，恨不奋飞。然而洞庭深水，吾行麈间，若何可致？恐不相达，致负诚讬。子有何术教我？’女曰：‘负戴珍重，若获回耗，虽死必谢。洞庭之阴，有大橘树，乡人号为橘社。君到，当解去织带，束以他物。然後击树三发，当有应者。因随其去，无有碍矣。’毅曰：‘敬闻命也。’女遂於糯带间解书授毅。毅乃置书囊中，因复问曰：‘子之牧羊，何所用哉？’女曰：‘非羊也，雨工也。’气何谓雨工？’‘雷霆之类也。’毅因视之，皆矫顾孥步，饮龁甚异。毅又曰：‘吾为便者，子若归洞庭，幸勿相避。’女笑曰：‘宁敢相避，当如亲戚耳。’言讫，别去。不数步，回望。女与羊，皆不见。月馀，归到家乡，乃访洞庭，果有橘社。遂易带向树，以物三击。俄有武夫出於波间，再拜请曰：‘贵客将至，有何所言？’毅曰：‘求见大王。’夫乃揭水指路，引毅以进。谓毅曰：‘当闭目，数息可得逢矣。’毅如其言，遂至其宫，伹见千门万户，奇草珍木，无所不有。夫曰：‘此灵虚殿也。’毅精视之，凡人世珍宝，皆备於此。须臾，宫门闪开，警从雲合，见一人，披紫衣，执青圭，望毅而请相见。毅拜，君亦答拜，坐於灵虚殿，谓毅曰：‘水府幽偎，寡人暗昧，重荷夫子远来，将有为乎？’毅曰：‘毅大王之乡人，昨因下第，闲游至泾川，见大王爱女，牧羊於野，风发雨鬓，所不忍视。毅因问之，即谓毅曰：“为夫所薄，舅姑不念，以至於此。”遂讬书於毅，令毅来此。’因取书进。洞庭君览毕，以袖掩面而泣曰：‘老夫之罪！不谨鉴听，使孺赐受害！公，乃陌上人也，而能闵之，何敢负德。’良久，左右皆流涕；中闻之，亦皆恸哭。君令左右疾宫中：‘气无遣有声，恐为钱塘所知。’毅问：‘钱塘何人’君曰：‘寡人爱弟，昔为钱塘长，勇猛过人。昔尧遭洪水，乃此子怒耳。’言未毕，大声忽发，若天拆地裂，宫殿摆簸，雲烟沸涌。俄有赤龙，长万馀尺，电目血舌，朱鳞火鬛，雷霆绕身，雨雹皆下，乃擘天飞去。毅恐仆地。君亲起扶之曰：‘无惧！无惧！固不为害。’俄而群风庆雲，幢节玲珑，箫韶备奏红妆千万，语笑熙熙，中有一人，自然蛾眉，明珰满身，绾■参差。毅视之，即前所寄书人也，若喜若悲，零泪如丝。须臾，入于宫中。君笑谓毅曰：‘泾水之囚人至矣。’有顷，君舆毅饮食。有一人，披紫裳，执青圭，貌耸神溢，立於君侧。君谓毅曰：‘此钱塘也。’毅起，趋拜。钱塘亦尽礼相接，谓毅曰：‘女侄不幸，为顽童所辱，赖明君子信义昭彰，致达远冤。不然，终抱恨於泾陵而不闻也。ⅸ德怀思，不谕心！’毅辞谢，唯唯。钱塘乃告君曰：‘兹以辰发灵虚，巳至泾阳，午战於彼，未还於此。’君曰：‘所伤何？’曰：‘六十万。’‘害稼乎？’曰：‘八百里。’君曰：‘无情郎安在？’曰：‘食之矣。’乃宴毅於碧雲宫，会九戚，张广乐，赠毅珠璧，堆积坐侧。钱塘曰：‘猛石可裂不可卷，义士可杀不可辱。愚有衷情，一陈於公。可则俱逸雲番，否则皆遗粪壤。泾阳嫠妻，则洞庭君之爱女。不幸见辱於匪人，今则绝矣。将欲求讬高谊，世为亲宾。’毅曰：‘始闻跨九州，摧五岳，泄其愤怒；断金锣，折玉柱，赴其急难。其刚决明直，无如君者。奈何不巳其道，以威加人？且毅之质，不足以藏王一甲之间，然而敢以不伏之心，胜王不道之气，则毅之死，犹不死也。’钱塘逡巡致谢曰：‘词述狂猖，搪突高明，幸君子不以此为嫌。’宴罢，辞别而去。夫人泣谢。毅出达岸，见从人十馀，担囊随後，至其家而辞去．毅因適广陵宝肆，鬻其所得，万未发一，财已盈兆，富盛莫比。後娶张氏。岁馀，张氏亡。又娶韩氏，数月，韩氏亡。徙居金陵，娶卢氏女。居月馀，毅因晓晴入户，视卢氐女，颜貌甚类龙女，而逸艳丰姿，又过之。经岁馀，生二子，毅益重之。一日，妻乃秾饰焕服，召毅於帘室之间，笑谓毅曰：‘君还记昔日乎？’毅曰：‘素非姻好，何为记忆？’妻曰：‘予即洞庭君女也，泾之上辱，君能救之，此时誓心，永以为好。自钱塘季父论请不从，辜负宿心，怅怏成疾。父母欲嫁於濯锦小儿，妾闭户剪发，以明无意。值君累娶继谢，不意今日得奉闺房。始不言者，以君无重色之心；今此言之，察君有爱子之意。勿以它类，遂为无心。笼寿万岁，今舆君同之。’开元中，上方属意神仙之事，精索道术；毅不自安，遂与妻归于洞庭，莫知其迹。
　　○刘阮遇仙女于天台山
　　剡县有刘晨、阮肇二人，入天台山药，迷失道路。粮尽，望山头有桃，共取食之，便觉稍健，乃下山涧饮水，见蔓菁菜，及有一杯流出，中有胡麻饭屑。二人相语曰：‘此去人不远。’因过水，行一里，又度一山，出大溪，见二女，容貌绝妙，世所未所未有。便唤刘、阮姓名，如旧曾相识者。问：‘郎等来何晚？’因邀过家，厅堂亭馆，服饰精华；东西两畔，各铺设床帐帷幔，七宝璎珞，非世所有。左右青衣端正，都无男子。须臾，下胡麻饭，山羊脯，甚美。又设甘酒。俄有数仙女将三五桃至，云：‘气来庆女婿。’各出乐器，歌调作乐。日向暮，数仙女各还去，但留所邀二仙女在焉。刘、阮二人，各随一仙女，就东西两处同宿，行夫妇之道，极人间之欢。留十五日，刘、阮求还。仙女曰：‘来也者，皆宿福所招得，舆仙女交接。流俗闾有何所乐？’辽留住半年。天气和適，常如二三月。刘、阮闻百鸟哀呜，悲思求归甚切。仙女曰：‘罪根未灭，使君等如此。’乃唤诸仙女：‘共作乐歌，吹送刘郎、阮郎去。’遂教刘、阮：‘气从此山洞口出，不远，可至大路。’刘、阮随其言，得还家乡，并无相识者。乡里人皆异之。乃根问得七代子孙，云：‘传闻上砠入山不出，不知何在。‘既无亲属，欲再还仙女家，寻山路不获。後失二人所在。
　　○裴航遇雲英于蓝桥
　　裴航因下第，游于鄂渚，买舟于襄汉。同舟有樊夫人者，国色也。航虽闻其言语，而无计一面，因赂侍婢袅烟，而求达诗一章。诗曰：
　　同舟胡越犹怀思，况遇天妃隔锦屏，倘若玉京朝会去，愿随鸾鹤入青冥。
　　诗往，久不答，航数诘问，袅烟曰：‘娘子见诗，若不闻，如何，’肮无计，因自求美酝珍果献之。夫人乃使袅烟召航相识。及衾帷，但见月眉雲鬓，玉莹花阴，举止即烟霞外人。航拜揖。夫人曰：‘妾有夫在汉南，幸无以谐谵为意。然亦与郎君有小小因缘，他日必得为姻懿。’後使袅烟持诗一首答航，诗曰：
　　一饮琼浆百咸生，玄霜捣尽见雲英，蓝桥便是神仙宅，何必崎岖上玉京？航览诗，不晓其意，後更不复见。航遂饰装归辇下，道经过蓝桥驿，偶渴甚，遂下马求浆而饮。见一茅舍，低而隘，有老妪辑缀麻苎。航揖之，求浆。妪呼曰：‘雲英，擎一瓯浆来，郎君要饮。’航讶之，因忆夫人‘雲英’之句。俄於苇箔之中，出双玉手，授瓷瓯。航接饮之，真玉液也，觉异香透于户外。因还瓯，遽揭箔，睹一女子，华容艳质，芳丽无比，娇羞掩面蔽身。航凝视，不知移步，因谓妪曰：‘某愿略憩於此。’妪曰：‘取郎君自便。’航谓妪曰：‘小娘子艳丽惊人，愿纳厚礼，娶之可乎？’妪曰：‘渠巳许嫁一人，但未就耳。我今老而且病，只有此女孙。昨有神仙遗药一刀圭，但须得玉杵臼，捣之百日，方可就吞。君若的欲要娶此女，但要得玉杵臼，吾郎与之，亦不雇其前时许人也。其馀金帛，吾无所用。’航谢曰：‘愿以百日为期，待我持杵臼至，莫更许他人。’妪曰：‘然！’航遂恨恨而去。及抵京师，但以杵臼为念，或於喧閧处，高声访问玉杵臼，皆无影响，众号为风狂。如此月馀，忽遇一货玉老翁曰：‘近得虢州药铺卞老书言：“它有玉杵要货。”
　　闻郎君恳求甚切，吾当为书而荐导。’航鬼谢，珍重持书而去，果获玉杵臼，辽持归至蓝桥昔日妪家。妪大笑曰：‘有如此之信士，吾岂爱惜一女子，而不酬其劳哉，’女亦微笑曰：‘虽荷如此，然更用捣药百日，方可结姻。’妪於襟带间解药，令航捣之。航昼捣而夜息。夜则妪收药臼於内室，航又闻杵声，因窥之，有玉兔持杵，雪光耀室，可鉴毫芒。於是航之意愈坚。百日足，妪吞药曰：‘吾入洞，为裴郎具帷帐。’辽挈女而行，谓航曰：‘但少留此。’须臾，车盖来迎，俄见大第，锦绣帷帐，珠翠耀日。仙童侍女，引航入帐就礼讫；航拜妪感谢，乃引见诸亲无宾，皆神仙中人。後有一女子，鬟髻，衣霓衣，称是妻之姊。航拜讫。女曰：‘裴郎不忆鄂渚同舟而抵襄汉乎？’航问左右，言是小娘子之姊雲翘夫人，刘纲天师之妻，巳是高真，为玉皇女史。妪辽遣航将妻入玉峰洞中，琼楼珠室而居之，饵以绛雪瑶英之丹，神仙自在，超为上仙。
辛集卷二 负约类 
　　○王魁负心桂英死报
　　王魁者，魁非其名也，以其父兄昔名宦，故不书其名。魁学行有声，因秋试触讳，为有司扌旁；失意浩叹，遂远游山东莱州。莱之士人，素闻魁名，日与之游。一日，为三四友招，挝北市深巷，有小宅，辽叩屝。有一妇人出，年可二十馀，姿色绝艳。言曰：‘昨日得好梦，今日果有贵客至。’因相邀而入。妇人开樽，酌献于魁曰：‘某名桂英，酒乃天之美禄，使足下待桂英而饮天禄，乃来春登第之兆。’桂英谓人曰：‘此大壮之士。’又谓魁曰：‘阖君誉甚久，敢请一诗。’魁作诗曰：
　　谢氏筵中闻雅唱，何人忧玉在帘帏？一声透过秋空碧，几片行雲不敢飞。桂英乃再拜。酒罢，桂英独留魁宿。夜牛，魁问：‘娘子何姓？颜貌若此，反居此道何也？’桂英曰：‘妾姓王，世本良家。’复谓魁曰：‘君独一身，囊无寸金，倦游闾里；君伹日勉学，至於纸笔之费，四时之服，我为君办之。’由是魁燕止息於桂之馆。踰年，有诏求贤，魁乃求入京之费。桂曰：‘妾家所有，不下数百千，君持半为西游之用。’魁乃长吁曰：‘我客寓此踰岁，感君衣食之用，今又以金帛佐我西行之费，我不贵则巳，若贵，誓不负汝。’魁将告行，桂曰：‘州北有望海神，我与君对神痛誓，各表至诚而别。’魁忻然诺之。乃共至祠下，魁先盟曰：‘某与桂英，情好相得，誓不相负，若生离异，神当殛之；神若不诛，非灵神也，乃愚鬼耳。’桂大喜曰：‘君之心可见矣。’又对神解发，以纟采丝合为双髻。复用小刀，各刺臂出血盈杯，以祭神之馀酒和之而交饮。至暮，连骑而归。翌日，魁行，桂为祖席郊外，仍赠以诗云云：
　　灵沼文禽皆有匹，仙园美木尽交枝，无情微物犹如此，因甚风流言别离？魁览之，愕然。桂曰：‘以君才学，当首出群公，但患不得与君偕老，’魁惊曰：‘何言之薄也？盟誓明如皎日，心诚固若精金，虽死亦相从於地下。’桂曰：‘但望早还，无负约也。’魁远行，抵京师，就试，果顶高荐，乃遗介归报书，後有一书，诗曰：
　　琢玉磨雲输我辈，攀花折柳是男儿，来春我若功成去，好养鸳鸯作一池。
　　桂得诗，大喜，乃答书贺之。魁既试南宫，复若上游，及宸廷唱第，为天下第一。魁乃私念曰：‘吾科名若此，即登显要，今被一娼玷辱，况家有严君，必不能容。’遂背其盟。自过省御试後，即绝书报。桂探闻魁擢第为龙首，大喜，乃遣人驰书贺之，兼有诗曰：人来报喜敲门速，贱妾初闻喜可知，天马果然先骤跃，神笼不肯後蛟螭，海中空却雲鼇窟，月裹都无丹桂枝。汉殿独成司马赋，晋庭惟许宋君诗。身登龙首雲雷疾，名落人间霹雳驰；一榜神仙随驭出，九衢卿相尽行迟。烟霄路稳体回首，舜禹朝清正得时．夫贵妇荣千古事，与君才貌各相宜。
　　复书一绝，再寄良人，囡以戏之。诗曰：
　　上都梳洗逐时宜，料得良人见即思，早晚归来幽阁内，须教张敞画新眉。魁得书，阅毕，涕下交颐，曰：‘吾与桂英，事不谐矣！’乃觅无答书。桂亦不知其中变，惟闭门以俟。及闻琼林宴罢，乃复附书，又有一绝。诗曰：
　　上国笙歌锦绣乡，仙郎得意正疏狂，谁知憔悴幽闺客，日觉春衣带系长！魁得书涕泣，隐忍未决。会其父已约崔家女，舆之作亲，魁不敢拒。遂授徐州签判。乃归江左觐父，回即赴任。桂闻魁授徐签，又赴上了，喜曰：‘徐去此不远，必使人迎我。’乃作衣一袭，为书遣仆往徐。魁方坐厅，人吏环拥，吏引仆见魁。魁因问之仆：‘自何处来？’仆以桂英之言对之。魁当大怒，欲挞其仆，书辽掷地，并不受，遣仆还之。桂英喜迎之问，闻及此语，乃仆地大哭。久之，谓侍儿曰：‘今王魁负我盟誓，必杀之而後巳，然我妇人，吾当以死报之。’辽同侍儿，乃往海神两中，语其神曰：‘我初来，与王魁结誓於此，魁今辜恩负约，神岂不知？既有灵通，神当与英决断此事，吾即自杀以助神。’乃归家，取一剃刀，将喉一挥，就死於地，侍儿救之不及。桂英既死，数日後，忽於屏间露牛身，谓侍儿曰：‘我今得报魁之怨恨矣！今以得神以兵助我，我今告汝而去。’侍儿见桂英跨一大马，手持一剑，执兵者数十人，隐隐望西而去。辽至魁所，家人见桂英仗剑，满身鲜血，自空而坠，左右四走。桂曰：‘我舆汝它辈无冤，要得无义汉负心王魁尔！’或告之曰：‘魁见在南京为试官。’桂忽不见。魁正在试院中，夜深，方阅试卷，忽有人自空而来，乃见桂英披发仗剑，指骂：‘王魁负义汉，我上穷碧落下黄泉，寻汝不见，汝却在此。’语言分辨，魁知理屈，乃叹之曰：‘吾之罪也！我今为汝请侩，课经荐拔，多化纸钱可也。’桂曰：‘我只要汝命，何用佛害纸钱，’左右皆闻之与桂言语，但不见桂之形。於是魁若发强悸，乃以剪刀自刺，左右救之，不甚伤也。留守乃差人送魁还徐。魁复以刀自刺，母救之，然魁决无生意。徐有道士马守素者，设醮则有梦应。母乃召之使。母果梦见儿魁与一妇人以发相系，在一官府中。守素告其魁母曰：‘魁不可救。’举家大恸哭。後数日，果自刺死。’
壬集卷二 夤缘奇遇类 
　　○崔木因妓得家室
　　崔木，字子高，兖州人也。风骨秀美，精神洒落。元符间，来游太学，所携金钱数百万缉。既入学中，木以多资之故，所交结职事颇多，友甚众。每遇相与，游於市中之时，崔木独慷慨特达，用钱如沙泥。时京师目之曰：‘地行仙也。’应歌楼、妓馆、酒肆、茶坊，见崔木之来，殆犹走兽之於麒麟，飞乌之於凤凰，倾心以事之。一日，王上舍勉仲，邀崔术游春出郊，特呼角妓张赛赛侑樽。酒已数行，崔木酣醉。王上舍谓赛赛曰：‘崔上舍，今之望人也；尔乃京城之角妓也，以望人而遇角妓，可谓一时之佳遇。適今之时，正属仲春，日暖风和，花红柳绿，景物如此，岂可无一诃以歌咏乎？尔可请崔上舍赋一诃，於席前歌之，庶不负今日之景也。’赛赛曰：‘既承台命，愿有所请也。’乃敛任缓步，至崔木之前，媚其颜色，和其声气，谓崔木曰：‘妾闻阳和不择地而生物，此天之时也。文章如万斛泉源，不择地而出，此人之才也。方今风和日暖，景色妍媚，文人才士，当此之时，岂可无佳诃以咏一时之乐哉？主人適遣妾来，求金玉以咏佳景，令妾执板一唱，以助清欢。若蒙不鄙妾之鄙陋，即赐一挥而就，使妾不受重罚，当图厚报。’崔木曰：‘但恐小子不才，辞不远意。’妓曰：‘主人之意已坚，不必以他辞为拒也。’崔木於是索纸笔，更不停思，成诃。认名〔最高楼〕
　　蹇驴缓跨，迢递至京城。当此际，正芳春。芹泥融暖飞雏燕，柳条摇曳韵鹂庚。更那堪，迟日暖，晓风轻。算费尽主人歌与酒，更费尽青楼{秦}与筝，多少事，绊牵情。愧我品题无雅句，喜君歌咏有清声。愿从今，鱼此目，凤和呜。
　　词毕，赛赛执檀板，向筵前歌之。赛赛声音缭亮，腔调不失。王上舍大喜，引巨觥满泛，以尽宾主之欢，所以赏劳赛赛者甚厚。迨红输西沉，瞑色巳晚，崔木辞归。赛赛谓木曰：‘妾居在南薰门内第九家，明日幸访焉。’木次日偶有事幹，从南薰门入，惟见小童来前，揖曰：‘主人请上舍。’木曰：‘主人为谁？’童曰：‘王上舍在此屋内，请上舍有少禀。’木方欲谢他日之宴饯，即趋往焉。既至其门，惟见一女子，推朱箔，揭湘帘，娉婷婀娜，自内而出。崔木始见之初，以为是王上舍之宠姬，徐而视之，乃昨日讴词之妓张赛赛也。妓迎崔木以入。妓来前曰：‘昨日荷特达，使妾罚不及身，君之惠也，不可无谢礼。’即呼小童，具酒殽已，饮数杯，妓曰：‘有酒不可无诗，妾勉强作诗一首，以谢昨日之患爱。’即将纸笔为诗。
　　〔诗曰〕
　　春光骀荡满皇州，袅袅垂杨夹御沟，新燕梁间调好语，雏莺林内啭歌喉，
　　当筵幸与多才遇，好景须还雅韵酬，多谢东君多顾盼，免教重罚一生羞。木见诗曰：‘有唱则有和。’即将笔赓和：
　　琴书相伴到神州，幸际朋俦过遇沟，主礼殷勤排燕会，佳人宛转动莺喉。
　　自惭馀子无才学，却使当年与唱酬，尤幸期时再相见，从今应不作花羞。
　　饮酒至夜，欢乐之甚。是夜，崔木宿於赛赛之家。夜半之後，木枕上从容谓赛赛曰：‘汝莺花无主，我亦未娶，汝肯与我为夫妇乎？’妓曰：‘妾门阀卑微，容貌鄙陋，而又此身系官，不容为君子之配。君若果未婚，妾当为掌判，使君即得佳偶。’木曰：‘何人也？’妓曰：‘对面係太守黄秘丞之家，秘丞有女，名舜英，年方十九，美容仪，工新曲。秘丞夫妻子弟俱死，惟有一女，独处一室，家业亘万，无人主持，欲嫁之心，不啻饥渴。俟天明，妾当往荐一言。’木曰：‘若果如佳丽之言，夫何幸！’至早饭後，妓往黄宅，具道其所以。女曰：‘可令渠作一诗或词来，则就此而作区处也。’妓回报曰：‘此易事也，但要作诗与词以往，事必济矣。’崔木闻之，於是以红罗一幅，写诃一首，以付张赛赛。词名〔虞美人〕
　　春来秋往何时了？那更心事知多少。深深庭院悄无人，独自行来独坐若为情？双旌声势虽云贵，终是谁存济，今宵巳幸得人言，拟待劳烦神女下巫山。赛赛奏诃以往曰：‘定礼至矣。’舜英览之，谓妓曰：‘词则佳矣，但不知其心性亦如词否？’妓曰：‘崔上舍文思捷急，心性宽和，赛赛知之熟矣。不惟赛赛知之，一城之人尽知之矣。此一节何疑焉？’女曰：‘子所居，与我为邻，岂诳我也。’即以黄绢和词云：一从骨肉相抛了，受了多多少！溪山风月属何人？到此思量因甚不关情。而今虽道王孙贵，有事凭谁济？自从今夜得媒言，相见佳期无谓隔关山。
　　写毕，张赛赛又奉词以归曰：‘此回仪也。’崔木见词，即令术者择日，往黄舜英之家
　　◎〔题诗得耦类〕○华春娘题诗遇君亮成亲
　　开封华椿年，以吏部侍郎知齐州事。娶长安郑氏，生一女，名春娘，年方十三而母死。春娘貌美而艳，性喜读书，诗才敏捷。时当春昼，乃题诗於所居之窗。诗曰（下有阙文）
　　信其无它志，更不防闲。春娘一日又於小院粉壁上题诗曰：
　　燕子楼中燕子飞，芹泥一点误沾衣，主人频起嗔嫌意，垂下珠帘不放归。一日，小玉浣纱於溪头，与君亮相遇。君亮辽使通殷勤。是夜，约君亮至春娘寝室，共谐欢偶。自是潜入潜出，暮来晓去。经数月，椿年见春娘双乳胖甚，神彩登越，遂生疑心，多方巡逻。一夕，君亮至其家，为椿年所擒，事隶县官，及见二人取覆，文采供状多才。县宰乃劝椿年并以嫁之：‘有女如此，婿复如彼，下官自作媒人。’椿年从其言，辽妻之。二人喜出望外，拜谕媒人而归之。
癸集卷一 重圆故事 
　　○乐昌公主破镜重圆
　　陈太子舍人徐德言之妻，径主叔宝之妹，封乐昌公主，才色冠绝。时陈政方乱，德言知不相保，谓其妻曰：‘以君之才容，国若破，必入权豪之家，斯永绝矣，倘情缘未断，犹冀相，宜有物以表信。’乃破一镜，两人各执一半，约曰：‘他日必以正月望日，卖於都市，我若在，即以是日访之。’及陈亡，公主果入越公杨素之家，笼嬖殊厚。德言流离辛苦，仅能至京。遂以正月望日，访於都市，有苍头卖牛镜者，高大其价，人昔笑之。德言直引至其居，设食，因诘之。苍头具言其故，辽出半镜以合之，仍题诗曰：
　　照与人俱去，照归人不归，无复嫦娥影，空留明月辉。
　　陈氏得诗，涕泣不食。素亦为之怆然政容，即召德言，还其妻，仍厚遗之。闻者无不为之戚叹。素因与德言、陈氏偕饮，令陈氏为诗曰：今日何迁次，新官对旧官，笑啼俱不敢，方验作人难。
　　饮酒讫，陈氏泣与素别，遂与德言同归偕老焉。○无双王仙客终谐
　　唐王仙客者，刘振之甥。振有女日无双，幼稚戏弄相狎，振妻戏呼仙客为王郎子。後无双长成，舅氏以位尊显，欲废旧约。仙客每窥见无双，明艳若仙娥，唯恐姻亲之不成，遂鬻橐，得钱数百万，厚赂舅母左右宠妾。又复设佰骥。遇舅母生日，则市新奇以献。舅母大喜。忽有青衣告云：‘亲情事恐参差。’仙客恨之，心气俱丧，然奉事之礼，不敢懈怠。一日，振趋朝，忽走马归云：‘急锁却大门，泾源兵士反，姚令言领兵入含元殿，天子出苑北门，百官奔赴行在。我以妻女为念，略归部署。疾召仙客勾当家事，我以无双嫁你。’仙客闻命，惊喜拜谢。振令仙客：‘装金帛，押领出开远门，觅一深隙店安下，待我与亲属出启夏门相凑。’仙客依教，城外店中，待至日落不至，遂秉烛至启夏门，见守门者皆持白棒。仙客徐问曰：‘城中有何事？今日有何人出此门？’答云：‘朱太天子，午後有人重戴，携家欲出，云是租庸使刘尚书。门司不敢放出，追骑至，驱向北去矣。’仙客惊惧，走归襄阳。二三年後，知剋复京阙，方怃入京访舅氏消息，至新昌南街，忽遇旧使苍头塞鸿。仙客间：‘阿舅、阿母安否？’鸿曰：‘尚书授伪命，与夫人皆处极刑。无双小娘子已入宫掖。’仙客哀苦伤情，又问曰：‘旧家人谁在？’鸿曰：‘唯无双所使婢萍者，今在金吾将军王遂中宅。’仙客曰：‘无双故无见，得探萍，死亦足矣。’乃谒见遂中，愿纳厚价以赎萍。遂中许之。後京兆尹李齐运，以仙客为富平尉，知长乐驿。忽报中使押领内嫔三十人往园陵，宿长乐驿。仙客诣塞鸿曰：‘人言嫔选在掖庭者，多是衣冠子女。恐无双在焉。汝为我一窥，可乎？’塞鸿假为驿吏，烹茶於帘外。忽闻帘下呼曰：‘塞鸿，塞鸿，王郎健否？’鸿曰：‘郎君见知此驿。’无双曰：‘明日我去後，汝於东北閤子中紫褥下，取书送郎君。’讫，便去。鸿於褥下得书，送仙客。仙客览之，茹恨涕下。其书後云：‘常见敕使说：“富平古押衙，人间有心人。”能求之否？仙客遂归本官，寻访古押衙者，居村墅。仙客厚赠金宝。岁馀，古生曰：‘察君之意，将有求於老夫。老夫乃一片有心人也。’仙客以实告。古生仰天，以手拍脑者数四，曰：‘此事大易，然不可朝夕便望。’後牛岁，古生曰：‘宅中有何入识无双？’仙客以萍对。古生曰：‘借留三五日。’後忽闻有高品过，处置园陵宫人。仙客甚异之，令塞鸿问所杀者，乃无双也。仙客哭曰：‘本望其生。今死矣！为之奈何！’是夕，闻扣门甚急。及开门，乃古生也。领一兜子入，谓仙客曰：‘此无双也，今虽死，心头微暖，後日当活。’古生又曰：‘暂借塞鸿令堂後掘一坑。’坑稍深，抽刀断塞鸿头於坑中。仙客惊怕。古生曰：‘郎君莫怕。今日报君足矣。此闻茅仙作道士有药术，服之者立死，三日却活。昨求得一丸，令萍假作中使，以无双逆党，合赐此药令自尽。至陵下，讬言亲故，以百缣赎其尸。凡道路邮亭，皆厚赂之，必免漏泄。其茅山使者及舁兜人，皆在野外处置讫。老夫为郎君，亦自刎。郎君亦不得更居此。门外巳为安排，到檐子一十人，马五匹，绡三百疋。至五更，可挈无双便发去，变姓名浪迹以避祸。’言讫，举刃。仙客救之不及，头巳落矣。仙客盖覆其尸讫。天未明，发去。历西蜀下峡，寓居于渚宫，悄不闻京兆之耗。遂归襄阳别业，与无双偕老矣。
　　◎〔不负心类〕○李亚仙不负郑元和
　　李娃，长安娼女也，字亚仙，旧名一枝花。有荣阳郑生，字元和者，应举之长安。尝游东市，至呜珂曲，见一宅，门严邃。有姬凭青衣而立，姿色绝代。生停骖，徘徊不能去。诈去下於地，候其从者，令取之。累眄，情甚相慕。生问其友，对曰：‘此狭斜女李娃宅，其家中赡，非累百万，不能动其志。’生曰：‘但患不谐，百万何所惜。’徐律扣门。侍见驰入大呼曰：‘適时遗鞭郎来也。’娃整而出见。一姥，即娃母也。呼生为郎。及旦，生尽徒其囊橐，家于李氏之第。岁馀，资财仆马荡尽。姥曰：‘女与郎相知一年矣，而无孕嗣。此间有竹林神，报应如响，宜诣彼祠下，祭奠求子，可乎？’生大喜。翌日，与娃同往，再宿而返。路出宣阳里，娃曰：‘此去小巷，某姨宅也。’引生拜之。池馆幽绝，竹木葱蒨。生曰：‘此姨私第耶？’，娃笑而不答。食顷，有一人控大宛马，汗流驰至，曰：‘姥暴疾，宜速归。’娃谓姨曰：‘我方寸乱矣！乘马前归，却遣返马，取郎偕来。’日晚，马不至。姨曰：‘郎试前往觇之，某随後来。’生至旧宅，肩锁甚密。邻人曰：‘娃移居，再宿矣。’生驰赴宣阳，问其姨氏，至则扣屝不应。有一官人出，生问之，对曰：‘此崔尚书宅。昨一妇人税其庭院，居两日，云待其亲戚远至者。未暮，巳去矣。’生惶惑无所归。因访日即抱疾甚困，邸主徙之凶肆中。稍愈，令执繐帏维其雇直以自给。尤善哀挽，曲尽其妙，每歌薤露之章，闻者掩泣。適遇生父来京师，有老仆见之，告其父曰：‘歌者之貌，酷似官人之子。’父曰：‘吾子以多财为盗所害。奚至是耶？’仆乃驰往，持其袖曰：‘岂非某郎乎？’遂引与俱归。父怒曰：‘汝志行如此，汙辱吾门。’乃将出，至曲江杏园中，鞭之数百。毙。父弃去。其凶师告同党，往痉焉。心下微温，经宿乃活，十旬能起。披布裘，悬鹑百结；持破瓯，巡闾巷丐食。一旦大雪，乞食之声甚苦。有一门独启左屝，郎娃之第也。娃闻其声，连步而出。抱其顶，以绣袍拥入，长恸曰：‘令子至此，我之罪也。’姥怒曰：‘当逐出，奈何令至此？’娃曰：‘此良家子，昔驱高车，持金到我家，一旦荡尽。母子互设诡计，逐之，令其失志，不齿人偷。欺天负人，神明不佑。今姥年六十，愿计二十年衣食之用，以赎我身。当与此子别卜所居。’姥因许之。乃以数百金税一僻居，与生沐浴，先为汤粥，通其肠；次以酥乳润其脏。徐以水陆之馔而奉养之。将理终岁，生胜如前。娃曰：‘体已康矣，志已壮矣。可温习艺业，以志于学。’俾夜作昼，娃常偶坐。二岁而业大就。娃曰：‘未。’更一年，曰：‘可行矣。’辽登甲科。又应直言极谏，居第一，授成都府参军。娃曰：‘今日之事，复子本躯，某不负矣。愿归，君当结援鼎族，无自黩也。送子至剑门，当回。’既至剑门，生父拜成都府尹。旬日，父至。生投刺谒之，父见其祖父官讳，大惊，恸哭曰：‘吾与尔父子如初。’生具陈本末。父问娃安在？曰：‘送某至此，当令复还。’父曰：‘不可。’筑别馆以处，备六礼以迎之。娃妇道甚脩。自後，生之父母殁，持孝甚至。有灵芝产於倚庐，一岁三秀。又有白燕巢其甍。生具迁清显。娃封济国夫人。
癸集卷二 重圆故事 
　　○韩翃柳氏远离再会
　　天宝中，韩翃有诗名，与富人李生友善，生以幸姬柳氏与之。明年，翃擢上第，省家於清池。岁馀未归。忽盗覆二京，士女奔骇。柳氏以貌艳，惧不免，乃剪发为尼，居于法雲寺。时侯希逸为淄青节度，请翊为书记。翃遗使间行求柳氏，以练囊盛麸金，仍於囊上题曰：
　　章柳，章柳，昔日青青今在否？纵使长条似旧垂，争知攀折他人手。柳氏答曰：
　　杨柳枝，芳菲节，所恨年年赠离别。一⒓随风忽报秋，纵使君来岂堪折！岂期蕃将沙吒利，初立功，知柳氏姿色，劫以归第，宠之专房。翃从希逸入觐京师，至龙首岗，见柳氏在辎軿中。两情顾问，悲不胜情。有虞候许俊曰：‘当为足下立致之。’乃友缦胡，佩双，从一骑，径造沙吒之第。侯其出来，乃大呼曰：‘将军中恶，使召夫人，’仆侍辟易。遂升堂，挟柳氏，跨鞍马，逸尘而奔，倏忽即至翃所寓之居。时沙吒恩宠殊等，翃惧祸，诉於希逸。希逸以事闻诸朝。帝怜之，诏以柳氏还翃。
　　○张时与福娘再会
　　张时，字逢辰，河南人也。少年游学至建康。盘旋数日，顾见建康形胜，锺阜龙蹯，石城虎踞，退而叹曰：‘自古称金陵帝王州，岂苟言哉！’居数日，忽睹一少女，带领三五人，撑盖，浓妆丽服，行入曲巷头一小屋中。张时一见之顷，不觉动心。然张时方至建康，未审其为何人。及至建康稍久，颇有相从游者，偶行至巷首，张时间曰：‘此屋虽然隘小，然庭户潇洒，轩窗清净，何人家也？’友人曰：‘此妓者谢福娘之家也。福娘年未二十，才思洒落，应对滑稽。虽未为花魁，然官司有筵会，非福娘不饮。而官司照瞩之者，有过於花魁。’张时闻其言，曰：‘吾辈可同访彼否？’曰：‘可。’辽同士友到其家。惟见福娘方梳洗了，轻移莲步，微转星眸，从内而出。张时见之曰：‘真我前日所见之人也。’辽具酒殽同饮。偶筵间胆瓶内有芍药花二朵，福娘心喜。张时年少风韵，又善谈笑。至第二盏，唱芍药诃。诃名：〔燕山亭〕
　　风雨无情，红药吐时，下得恹恹摧挫。雲艳卷凉，旋汲银瓶，收拾三三千朵。长日留伊，要把酒不教放过。无那，越放纵香心，越盘来大。特地点检笙歌，先要吹个六么曲破。总是少年，负却才名，佳客共伊围坐。粉薄香浓，为笑多不肯梳裹。知么？须醉倒今宵伴我。
　　词罢，张时曰：‘若还醉倒，则不能伴君矣。’坐客与福娘皆大笑。既又曰：‘適佳丽所唱之词句，语既佳，意思尤胜。人言词出佳人口，倍然。’福娘曰：‘此特古诃耳，何足称道。’张时曰：‘古词既不足道，可当造作一诃否？’福娘曰：‘可。’即以纸笔令张时作词。时曰：‘今日之会，有宾有主；主人先为之，即当奉和。’福娘喜之，即援笔作诃。诃〔南歌子〕
　　闲傍药栏西，正是春光三月时。深紫浅红光照眼，依稀，有似西施醉枕欹。摘放胆瓶儿，冶艳幽光映酒卮，曾记古人题品语，祆知，今夜花王得艳妻。
　　张时览之，即就笔和云：
　　暖日未斜西，正是迷花殢酒时。红药彫栏呈冷艳，依稀，花重枝柔厌半欹。相对耍猴儿，一捻幽芳劝酒卮，魏紫姚黄来觑着，方知，准拟今宵醉伴妻。
　　和毕，张时与福娘相得之欢，不啻鱼水。留恋数月，倚玉偎香，未尝相捨。及至秋末，忽前任建康守张尚书来，遗数十兵卒，前来唤福娘去祇应酒。福娘欲不去，前此得张书之顾盼者甚多，不容不去；若去，则又不肯捨了张郎。沉吟良久，而差来人又催促甚紧，只得前去。遂与张君执手泣别。自是张时闷闷无聊，遂归侍下。而顽娘辽为张尚书带领去湖南仕宦。未几，张时中高选。五年之间，为湖南运幹。方赴上，於江下舣舟。忽见小舟中有一妇人，素服淡妆，坐于舟中，高声呼：‘张逢辰。’张时视之，乃福娘也。移舟榴近，问其所以，方知张尚书近日不禄，其子差人操舟先送福娘归去。一见张时，於是又随时之运幹任，欢爱不啻相见之初。张时於未赴任之先，已有鼓盆之戚；方欲为亲，及得福娘，於是不复作娶。福娘後辽得为命妇，受享富贵三十馀年也。
　　◎〔离妻复合〕○钱穆离妻而後再合
　　钱穆，莆阳人。幼而聪敏，长而好学，风姿粹美，骨气轩昂，时人以奇男子目之；而钱穆亦自负其才，以为奇男子也。然贫而不能自立。有兄在福州南禅寺为潜，名慧聪。钱穆往依之。一日，慧聪欲去蜀川雲游，以观山川之胜。穆於是与之偕行。及至峡州时，有一富室萧文贵者，与穆相会於旅邸中。文贵与语，见其经、史、传记、百家、诸子，无不通晓，大奇之。欲请穆教其子弟，然亦未知其为文如何，於是设席，邀穆至其家。暨酒已半酣，文贵曰：‘酒所以开发胸怀，诗所以吟咏情性；今日有酒，不可无诗。请君作一诗，以叙其情。’穆乘酒兴，即索笔作歌一首。歌曰：
　　余生兮出莆阳，家世兮袭衣裳，学道兮未能近天子之光，路歧兮徒彷徉。间关巇险兮，历曲折之羊肠，望巫山兮色苍苍，观峡水兮流汤汤，回望故家今天一方。不图至此兮获瞻数仞之门墙，饱以仁义兮踰稻粱，饮以德兮胜觥觞。他日若能收寸效兮游帝乡，当大书特书兮播盛德之芬芳。
　　歌成，文贵人悦。即日请穆将担仗至文贵书院中安下，以其二子出，拜穆为师。侩惠聪见其弟已有栖息之地，於是相辞，自入蜀。钱穆在萧文贵家，教导有法，规矩甚严。半年之间，其子颊进。文贵眷恋钱穆之意甚厚，惟惧其去。辽与之为媒，娶本坊王子文女为妻，以固其志。甫及四年，穆以有母在家，欲归侍养。其初，文贵犹未欲舆之去，至其言之稍力，不得巳，讦之。於是钱穆挈其妻以归莆阳。钱穆之在文贵家，已自有少钱物，文贵又与之买置货物，赁两舡，与穆归莆阳，择日起行。穆与其妻王氏，人坐一舡，方行两日，宿泊江岸。忽夜半後，狂风大雨，怒涛如山，舡缆俱绝。王氏所坐一船，其去不远，即得泊岸。独穆所坐一舡，随狂涛流去，不知所在。数日探问，绝无消耗，将谓穆巳死以江水矣。至次早，穆於蕲州，方得上岸。思其妻，未阴生死。思其人而忆其舡，於旅肆中题於壁上。诗云：忆昔行程日，骈头画鹢飞，岂期风烈烈，顿溅浪巍巍。掣拽无完缆，漂摇不别崎，槔稍无救应，彼此漫歔欷！物既同舟逝，人应与世违。何时得相见？执手与同归。
　　题诗後，遣人到昨所泊舟之岸侧，寻访王氏所在，巳皆各不相知。及到其家，又不得其实。及所遣之人到峡州，则巳数月矣。穆自谓其妻王氏巳死，命仆人挑担以归莆阳。临行次，复题诗一绝：
　　怒涛汹涌把天吞，人掩泉扃亦抱冤！待我而今归去後，賸歌楚些与招魂。
　　题毕，泣泪出门而去。暨至其家，相去四五千里，声迹绝不相闻。王氏以为穆不复存矣。其父王子文招媒议亲，当巳与韩仲甫者定为婚讫。钱穆忽夜半梦其妻告之曰：‘自前此狂风骤发，绕断舡流，彼此相失之後，声迹各不相闻。我父将谓君巳伴三庐大夫，游於水中矣。今巳将我嫁与本郡韩氏之子，非久言归。’言讫，穆跃然而觉。既而思之曰：‘寻常梦寐不如是，此我神与妻会，故其曾如是之的也。’即跃马陆行至峡州，则见其妻王氏，巳洽叠嫁装，旬日之间，蹄於韩氏矣。一见穆至，王子文大惊，以为鬼魅，徐而视之，方知其真钱穆也。遂令媒人责礼物，酬还韩氏，复为夫妻。
