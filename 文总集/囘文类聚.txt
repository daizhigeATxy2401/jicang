　　乾隆四十六年十一月初六日内阁奉
　　上谕昨阅四库馆进呈书有朱存孝编辑回文类聚补遗一种内载美人八咏诗词意媟狎有乖雅正夫诗以温柔敦厚为教孔子不删郑卫所以示刺示戒也故三百篇之防一言蔽以无邪即美人香草以喻君子亦当原本风雅归诸丽则所谓托兴遥深语在此而意在彼也自玉台新咏以后唐人韩偓軰务作绮丽之词号香奁体渐入浮靡尤而效之者诗格更为卑下今美人八咏内所列丽华髪等诗毫无寄托辄取俗传鄙防之语曲为描写无论诗固不工即其编造题目不知何所证据朕辑四库全书当采诗文之有闗世道人心者若此等诗句岂可以体近香奁概行采録所有美人八咏诗着即行撤出至此外各种诗集内有似此者亦着该总裁督同总校分校等详细检查一并撤去以示朕厘正诗体崇尚雅醇之至意钦此
　　钦定四库全书　　　　　集部八
　　回文类聚　　　　　　　总集类
　　提要
　　【臣】等谨案回文类聚四巻补遗一巻宋桑世昌编世昌兰亭考已着録考刘勰文心雕龙曰回文所兴则道原为始梅庚注谓原当作庆宋贺道庆也盖其时璇玑图诗未出故勰云然世昌以蘓蕙时代在前故用为托始且绘蕙像于巻首以明剏造之功其説未确考艺文类聚载曹植镜铭八字囬环读之无不成文实在蕙前乃不标以为始是亦少疎又蘓伯玉妻盘中诗据沧浪诗话自玉台新咏以外别无出典旧本俱在不闻有图此书绘一圆图莫知所本考原诗末句称当从中央周四角则实方盘而非圆盘所图殆亦妄也惟是咏歌渐盛工巧日増诗家既开此一途不可竟废録而存之亦足以资博洽是书之末有世昌自跋称至道御制登载巻首此本无之殆传写佚脱欤其补遗一巻则
　　国朝康熙中蘓州朱存孝所采兼及明人然如明典故中所载回文诗三十图在耳目前者即已不收则所漏亦多矣姑附存以备参考云耳乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　　【臣】　陆　费　墀







　　囘文类聚序
　　囘文类聚四巻乃宋臣桑世昌泽卿所纂后明人张之象超复加增订披阅之次似觉超之所增订者杂乱无绪是以将彼旧増并予所习见之什纂为续集附于巻后重锓诸木因题于简端曰靖节陶公有云竒文共欣赏盖以文之竒者不忍独得故必期共人欣赏而后快如璇玑一图非文之竒者乎字如碁置按诵成章字不数百诗几千首何物女郎以锦心织成锦字令千古骚流不能卒读天才耶仙才耶虽仿其制者代不乏人类不能出其规范然集中所録诸图及其余诗词皆各有其妙足以竝传间有瑕瑜不掩亦存之以俟大方鉴别可也存孝椎鲁无文与骚雅之道相逺其偶涉及于此者亦陶公共欣赏之意夫康熙戊子五月望日玉山牧竖朱存孝


　　囘文类聚原序
　　诗苑云囘文始于窦滔妻反覆皆可成章旧为二体今合为一止两韵者谓之囘文而举一字皆成读者谓之反覆又上官仪曰凡诗对有八其七曰囘文对情亲因得意得意逐情亲是也自尔或四言或六言或唐律或短语既极其工且流而为乐章盖情词交通妙均造化此文之所以为无穷也淮海桑世昌









　　钦定四库全书
　　囘文类聚巻一
　　宋　桑世昌　撰
　　璇玑图叙
　　前秦苻坚时秦州刺史扶风窦滔妻苏氏陈留令武功苏道质第三女也名蕙字若兰智识精明仪容秀丽谦黙自守不求显扬年十六归于窦氏滔甚敬之然苏氏性近于急颇伤嫉妒滔字连波右将军于真之孙朗之第二子也神风伟秀该通经史允文允武时论髙之苻坚委以心膂之任备歴显职皆有政闻迁秦州刺史以忤防谪戍炖煌防坚克晋防阳虑有危逼借滔才畧诏拜安南将军留镇防阳初滔有宠姬赵阳台歌舞之妙无出其右滔置之别所苏氏知之求而获焉苦加棰辱滔深以为憾阳台又専伺苏氏之短谗毁交至滔益忿苏氏苏氏时年二十一及滔将镇防阳邀苏氏同往苏氏忿之不与偕行乃携阳台之任絶苏氏音问苏氏悔恨自伤因织锦为回文五防相宣莹心辉目纵广八寸题诗二百余首计八百余言纵横反覆皆为文章其文防画无阙才情之妙超今迈古名曰璇玑图然读者不能悉通苏氏笑曰徘徊宛转自为语言非我佳人莫之能解遂发苍头赍至襄阳滔览之感其悱恻因送阳台之闗中而具车从盛礼邀迎苏氏归于汉南恩好愈重苏氏所着文词五千余言属隋季丧乱文字散落追求弗获而独锦字回文盛传于世朕聴政之暇留心坟典散帙之次偶见斯图因述若兰之多才复美连波之悔过遂制此记聊以示将来也如意元年五月一日大周天册金轮皇帝制





　　读图内诗括例
　　依五色所分章读之
　　仁智至惨伤　伦疋至榆桑　人贱至圣皇　春阳至殊方　钦岑至如何
　　已上七言四十句毎句为一首每首反读之计八十首
　　诗风至表　仁贤至凋松　光顔至虎龙　日往至寄倾　　已上五言十六句以每句反读之成三十二
　　首
　　周南至相追　年时至无差　谗佞至未形　牵辜至伯禽　　已上四言二十四首作二句分读就成一篇寜自至劳形　懐忧至何寃　念是至何如　悼思至者谁　诗情至终始
　　已上四言前四首以每句反读后一首每句反读成十首
　　嗟叹至为荣　凶顽至为基　游西至摧伤　神明至雁归　　已上三言十二首反读成二十四首
　　佞因至旧新　南郑至遗身　旧间至佞臣　遗哀至南音　　已上七言凡起头退一字反读之成四首厢挑至基津　嗟中至春亲　春衰至嗟仁　基自至厢琴　　已上七言自角退一字斜读之成四首
　　再叙
　　囘文诗图古无悉通者予因究璇玑之义如日星之左右行天故布为经纬由中旋外以旁循四旁于其交防皆契韵句巡环反覆窈窕纵横各能妙畅又原五采相宣之説分色以开其篇章其在经纬者始于玑苏诗始四字其在节防者右旋而出随其所至各成章什外经则始于仁真至于音深中经自钦深至于身慇内经自诗情至于终始皆循方囘文者也四角之方如仁真钦心四韵成章而囘文者也至其经纬之图者随色自分则外之四角窈窕成文而文皆六言也四旁者相对成文而文皆六言也及交手成文而文皆四言也在中之四角者一例横读而四言在中之四旁者随向横读而五言惟璇玑平氏四字不入章句观其宛转反覆皆才思精深融彻如契自然葢骚人才子所难岂必女工之尤哉诗编载驰史美班扇才女専静用志不分虽皆擅名此为精赡者也聊随分篇掇其一隅以为三隅之反代久传讹颇有误字亦辄澄改一二其他阙谬不欲以意定之虽未能尽达元思抑庶几不为滞塞云李公麟题
　　经纬【始于玑蘓诗始四字】
　　玑明则改知识深峩嵯峻岩幽岑钦所感想忘荒淫心堂空惟思咏和音
　　诗兴感逺殊浮沈华英翳曜潜阳林罗网经涯重渊深峩嵯峻岩幽岑钦
　　苏作兴感昭恨神辜罪天离问旧新霜氷齐洁志精纯望谁思想怀所亲【凡三色读不可囘文】
　　外经
　　仁智怀徳圣虞唐真妙显华重荣章臣贤惟圣配英皇伦疋离飘浮江湘【囘读】
　　伤惨怀慕増忧心堂空思惟咏和音蔵摧悲声发西秦商弦激楚流清琴
　　中经
　　钦岑幽岩峻嵯峨深渊重涯经网罗林阳潜曜翳英华沈浮异游颓流沙【囘读】
　　何如将情纒忧慇多患生艰惟苦身加兼愁悴少精神遐幽旷逺离凤麟
　　内经
　　诗情明显怨义兴理辞丽作此端无终始【囘读】
　　始终无端作此丽辞理兴义怨显明情诗
　　四方之角
　　仁智怀徳圣虞唐真志笃终誓穹苍钦所感想忘淫荒心忧増慕怀惨伤【囘读】
　　四角之间窈窕成文
　　嗟叹怀所离经遐旷路伤中情家无君房帏清华饬容朗镜明【囘读】
　　四角在中者一例横读
　　念是咎愆谁为独居贱女怀叹鄙贱何如【反读窈窕成文】愆咎是念谁为独居叹怀女贱鄙贱何如
　　四旁相对成文文皆六言
　　谗人作乱闱庭奸凶害我忠贞祸原消受难明所得滋极骄盈
　　四旁随向横读而成五言
　　寒嵗识凋松真物知终始顔衰改华容仁贤别行士【反读窈窕成文】
　　士行别贤仁容华改衰顔始终知物贞松雕识嵗寒
　　交手成文文皆四言
　　谗佞奸凶害我忠贞祸因所恃滋极骄盈【反读】
　　用色分章【止举一隅余皆做此】
　　横用色
　　嗟叹怀所离经遐旷路伤中情【十二字用粉红】
　　家无君房帏清华饰容朗镜明【用绿】
　　葩粉光珠耀英多思感谁为荣【用白】
　　周风兴自后妃樊楚厉节中闱【周楚二字用黄外十字用丝】
　　长叹不能奋飞双发歌我衮衣【长双二字用黄外十字用粉红】
　　华观冶容为谁宫羽同声相追【华宫二字用黄外十字用青】
　　已上依此顺读成章
　　直用色
　　庭帏乱作人　明难受肤原【用绿】
　　荣苟不义姬　城倾在戒后【用粉红】
　　荧犹炎盛兴　形未在谨深【用青】
　　已上作两句各添下字倒读成章
　　恩感顔宁孜孜伤情名君在时梦想劳形【用粉红顺读】龙旂容衣虎雕饰綉【八字用緑】
　　横用色
　　奸佞谗人作乱闱庭所因祸原肤受难明【用黄】
　　右举此为例余可悉通元祐三年九月工部何公过麴院见仆书几有此惊曰昨日于屯田陈侯所观书唐真本图宜皆可求一见果得出示凡六幅右三为若兰所居重楼复屋户牖间各作着思练丝织锦遣使处左三幅为窦滔归第外为车马相迎次女妓坐大毺合乐其间楼阁对饮处又见图中近上作逺水红桥窦临髙列骑拥旌旄以望桥之西氊车从数骑排引见滔盛礼迎蘓图中近下左书武后序右写诗图徐视果有淡色分其篇章正与此同乃知人心不甚相逺而尤可怪矣青红緑旋所之方皆不少差葢理之所在阴阳五行色味莫不相假况情识之运宜自冥合也元丰四年四月赵郡李公麟伯时再题又五色读法
　　四围纵横初行八行十五卄二卄九行及仁嗟斜至春亲廓琴斜至基津以朱画其形如交接读法此色凡九图其余四色色各一图共诗三千七百五十二首四隅嗟情至英多游桑至长愁神飞至悲春凶慈至持从纵横皆六字以墨画
　　正面妃闱至蕤悲移陂至赀辞纵六字横十三字庭闱至防萌身我至惟新纵十三字横六字以青画
　　中方正面龙旂至丽充衰情至暮世纵四字横五字两旁寒嵗至行士诗风至微纵五字横四字以紫画中方四隅思情至侧梦婴漫至若我愆居至贱鄙怀悲至戚知纵横皆四字又中纵各五字诗情至显怨端比至丽辞横各五字诗始至无端怨义至理辞空中心图始平蘓氏诗心九字以黄画
　　蘓蕙织锦囘文及今已久所以欲见其彩色宛然一如蕙之手著者甚为难得八月卄日驾幸翠微殿赏桂诏令赋诗见御案所置一幅五色相宣读之易明因照式记之以志不忘至道元年十一月六日广慧夫人书
　　又叙
　　苏蕙织锦囘文诗所传旧矣故少常沈公复传其画繇是若兰之才益着然其诗囘旋书之读者惟晓外绕七言至其中方则漫弗可考矣若沈公之传亦谓辞句脱畧读不成文殊不知此诗织成本五色相宣因以别三四五六七言之异后人流传不复施采故迷其句读非辞句之脱畧也政和初予在洛阳于居士王晋玉许得唐程士南效此诗并申诚之释而后晓然是诗也初不舛脱葢沈公未尝见此本耳然申诚所释但依士南之设色其七言数火其色反黄四言数金其色反緑于五行为弗协意苏氏诗图之色为不尔今因冠诗于画遂别而正之三四五六七言之诗各随其行而为之色观者见其色则诗之言数可知已至于士南之文既有释者则传采自从其旧而因书于巻末云国初钱镇州惟治尝有寳子垂绶连环之诗亦锦文之遗范而世罕传故聊附左以资书隽言鲭之余味焉七年九月二十七日防稽黄集长孺父书于山阳防华堂【其所载采色与五色读法同故不再録】
　　跋钱镇州囘文后
　　钱镇州诗虽未脱五季余韵然囘旋读之故自娓娓可观题者多云寳子弗知何物以予攷之乃迦叶之香罏生有金华华内乃有金台即台为寳子则知寳子乃香罏耳亦可为此诗但圜若重规然岂汉丁缓被中之制乎
　　题璇玑图后　　　　　　　山谷黄庭坚
　　千诗织就囘文锦如此阳台暮雨何亦有英灵蘓蕙子只无悔过窦连波
　　拟题窦滔妻织锦图送人　　　太虚秦观
　　悲风鸣叶秋宵凉丝寒萦手泪残妆微烛窥人愁断肠机翻云锦妙成章
　　题织锦图　　　　　　　　　东坡蘓轼
　　余少时见一江南本其后有题诗十余首皆奇絶宛转过于蘓氏之作逺甚今独记其三絶
　　春晚落花余碧草夜凉低月半枯桐人随雁逺城边暮雨映疎帘綉阁空
　　红手素丝千字锦故人新曲九囘肠风吹栁絮愁萦骨泪洒缣书恨见郎
　　羞看一首囘文锦锦似文君别恨深头白自吟悲赋客断肠愁是断弦琴
　　题织锦图　　　　　　　　　太虚秦观
　　蘓子瞻记江南所题诗本不全予尝见之记其五絶今以补子瞻之遗
　　红窓小泣低声怨永絶春风斗帐空中酒落花飞絮乱晓莺啼破梦怱怱【风一作寒】
　　稀草露如郎薄幸乱花飞似妾情多归鸿见处挥珠泪语燕闻时敛翠蛾
　　琴弦断续愁兼恨岭水分西流复东深院小扉红日落綉窓闲倚更谁同
　　参横霁色天沈水鸟宿寒枝竹锁烟衾惹旧香清夜半泪凝残烛画堂前
　　寒信霜风秋叶黄冷灯残月照空牀防君寄意传文锦字字愁萦惹断肠
　　再次上韵三絶　　　　　　　东坡蘓轼
　　春机满织囘文锦粉泪挥残露井桐人逺寄情书字小栁丝低日晚庭空
　　红牋短写空深恨锦句新翻欲防肠风叶落残惊梦蝶戍边囘雁寄情郎
　　羞云敛惨伤春莫细缕诗成织意深头伴枕屏山掩恨日昏尘暗玉窓琴
　　璇玑图攷异
　　璇玑图士夫家所蔵类不同有前序而无凡例者十常八九故艰于句读且复差舛予尝防攷订证几数十处其文颇备但有合两存者如自成文章与自为语言滋极而作恣极旧邦而作旧乡昭景而为照景者皆在可取又松陵杂体诗序云晋傅咸有反覆囘文诗反覆其文者以示忧心展转也悠悠逺迈我独防防是也由是反覆兴焉温峤有囘文虚言诗云宁神静泊损有崇亡由是囘文兴焉今世皆推本苏氏而不及二子葢蘓亦亦晋人诗苑所谓旧有二体则恐别有所自合而为一则当始于蘓也尝按晋列女传云滔苻坚时为秦州刺史被徙流沙蘓氏思之织锦囘文以赠滔宛转循环读之词甚凄惋则又与武后所序不协葢厯时寖久疑信相传无足多怪近于友人王守正处见一本兼着人物乃治平中太常少卿沈立将漕河朔于东都陈安期家所得古本唐文宣所制画笔絶精命工模广为横轴且云词句脱畧读不成文仅见梗槪其后有东坡及孔毅甫秦太虚跋语坡则三诗元丰二年七月十二日书孔则五诗四年九月十七日题秦则一诗元祐戊辰正月十四日汝南蠧鱼阁所记皆今所刋者但五诗以补子瞻之遗平时多见淮海集中初不以为出于毅甫也而少游跋乃云苏孔二公所载八絶虽极新奇然与图上诗体不类逺甚疑是唐人拟作往嵗过闗山双木驿壁间有题云悲风鸣叶愁宵凉【云云】亦称蘓氏织锦图诗未知其果然否此跋本集无由是推之则太虚一絶非其所拟五诗乃得于孔氏秋愁二字又小不同曽不百年而矛盾如此因具载云










　　囘文类聚巻一
　　钦定四库全书
　　回文类聚巻二
　　宋　桑世昌　撰





　　山树高鸟鸣悲泉水深鲤鱼肥空仓雀常苦饥吏人妇会夫稀出门望见白衣谓当是而更非还入门中心悲北上堂西入阶急机绞杼声催长叹息当语谁君有行妾念之出有日还无期结巾带长相思君忘妾未知之妾忘君罪当治妾有行宜知之黄者金白者玉高者山下者谷姓者苏字伯玉人才多智谋足家居长安身在蜀何惜马蹄归不数羊肉千斤酒百斛令君马肥麦与粟今时人知四足与其书不能读当从中央周四角
　　鞶鉴图叙
　　上元二载嵗次乙亥十有一月庚午朔七日丙子予将之交趾旅次南海有好事者以转轮钩枝八花鉴铭示予云当今之才妇人作也观其藻丽反覆文字萦回句读曲屈韵谐高雅有陈规起讽之意可以作鉴前烈辉暎将来者也昔孔诗十兴不遗卫姜江篇拟古无隔班媛葢以超俊颖拔同符君子者矣呜呼何勒非戒何述非才风律苟存士女何筭聊抚镜以长想遂援笔而作序太原王勃撰
















　　跋
　　元和十三载二月八日予为中书舍人翰林学士夜直禁中奏进旨检事因开前库东阁于架上阅古今撰集凡数百家偶于王勃集中巻末获此鉴圗并序爱玩久之翌日遂自摸写贮于箱箧寳厯二年乃命随军潘敏绘于缣素传诸好事者太原令狐楚记


　　【君承皇诏安邉戌读起至愿放儿夫及早还止】














　　囘文类聚巻二
　　钦定四库全书
　　囘文类聚巻三
　　宋　桑世昌　撰
　　四言【以下古诗】　　　　　　　　贺道庆
　　阳春艳曲丽锦夸文伤情织怨长路懐君惜别同心膺填思悄碧凤香残金屏露晓入梦迢迢抽词轧轧泣寄回波诗缄去札
　　春游【五言】
　　枝分栁塞北叶暗榆闗东垂条逐絮转落蕊散花丛池莲照晓月幔锦拂朝风低吹杂纶羽薄粉艳妆红离情隔逺道难结深闺中
　　五言　　　　　　　　　　　　齐王融
　　静烟临碧树残雪背晴楼冷天侵极戍寒月帯行舟
　　后园作
　　斜峰绕径曲耸石帯山连花余拂戯鸟树密隠鸣蝉
　　和湘东王后园　　　　　　　梁简文帝
　　枝云间石峰脉水浸山岸池清戏鹄聚树秋飞叶散
　　又　　　　　　　　　　　邵陵王萧纶
　　烛花临静夜香气入重帏曲度闻歌逺繁弦觉舞迟
　　又　　　　　　　　　　　　　庾　信
　　旱莲生竭镬嫩菊养秋潾满池留浴鹭分桥上戏人
　　又　　　　　　　　　　　　　定襄侯
　　危台出岫迥曲涧上桥斜池莲隠弱芰径篠落藤花
　　六言
　　青山暎雪含思碧草抽烟系晴屏香梦愁月落棹兰吟苦风清零珠泪红轸促惨云娥翠杯停听君唱我离恨声悲心凄骨惊
　　山居【七言】　　　　　　　　　　戴光乂
　　犂锄阔地烧侵云焰猛冲岩迸鹿羣鼙鼓静时长霸国战争无地感明君啼猿响树寒山碧宿鸟喧巢夜雾曛梯崄上岩缘路去院僧敲磬晓来闻
　　晓起即事寄皮袭美　　　　　　陆龟防
　　平波落月吟闲景暗幌浮烟思起人清露晓垂花谢半逺风微动蕙抽新城荒上处樵童小石藓分来宿鹭驯晴寺野寻同去好古碑苔字细书匀
　　和陆秀才晓起　　　　　　　　皮日休
　　孤烟晓起初原曲碎树微分半浪中湖后钓筒移夜雨竹傍眠几侧晨风图梅帯润轻沾墨画藓经蒸半失红无事有杯持永日共君唯好隠墙东
　　絶句【五言】　　　　　　　　　　纡　川
　　小径缘溪绿低檐傍树隂好风秋入眼清月夜窥牀
　　四时四首　　　　　　　　　　　梅　窗春
　　昼永春庭邃双飞燕隔帘袖随帘卷翠时见玉纎纎
　　夏
　　曲涧跳珠碎丛山叠翠浓竹新敷影薄闲看倚枝笻
　　秋
　　小雨凉添夜兰芬润袭衣晓屏山曲曲长若梦思归
　　冬
　　曲径穿丛密香清为客来玉梢梢外雪苔古晕疎梅因小儿学琴终夜不寐作　　朝老陈子髙
　　鸣鹤操音清兴幽发性情听琴爱夜半明月上残更
　　客懐
　　逺山云梦防长路客愁新残漏悲钟急香车碾暗尘
　　无题　　　　　　　　　　半山王安石
　　碧芜平野旷黄菊晚村客倦留酣饮身闲累苦吟梦长随永漏吟苦杂疎钟动葢荷风劲霑裳菊露浓迸目川鱼跃开云岭鸟翻径斜荒草恶台废冶花繁
　　客懐【律】
　　泊雁鸣渚收霞落晚川柝随风敛阵楼暎月低漠漠汀帆转幽幽岸火燃壑危通细路沟曲绕平田
　　暮春【六言絶】　　　　　　　朝老陈子髙
　　纎纎乱草平滩冉冉云归逺山帘卷堂空日永鸟啼花落春残
　　晚眺【七言絶　此首神智体】　　　　　　东坡苏轼
　　长亭短景无人画老大横拖瘦竹笻回首防云斜日暮曲江倒蘸侧山峯
　　记梦
　　十二月二十五日大雪始晴梦人以雪水烹小团茶使美人歌以饮余梦中为作回文诗觉而记其一句云乱防余花唾碧衫意用飞燕唾花事也乃续之为二絶句云
　　顔玉盌捧纎纎乱防余花唾碧衫歌咽水云凝静院梦惊松雪落空岩
　　又
　　空花落尽酒倾缸日上山融雪涨江红焙浅瓯新火活龙团小碾鬬晴牕
　　咏梅　　　　　　　　　　　　茹芝翁
　　东溪小步晚烟随玉防花疎竹外枝风袭袖香清满径悤悤好处恨来迟
　　戏成　　　　　　　　　　　松隠曹勋
　　春光晓看如残梦院静宜兼竹影疎新处触时佳意在夜寒犹怯枕衾孤
　　即事　　　　　　　　　　醒庵王卿月
　　花落满林春寂寂乱红流水逺飘香鵶栖已合暮云碧叙日看山空断肠
　　秋江写望　　　　　　　　　　梅　
　　寒江暮泊小舟轻白鹭栖烟樷苇鸣寛望逺空浮湛碧老蟾惊玉防秋清
　　西湖戏书二首
　　蜿蜿翠麓秋烟涨灔滟金波夜月澄樽酒具时随兴遣景多逢处曲栏凭
　　又
　　云巢望断望西湖竹护梅藏隠士居芬草緑深春盎盎客来同揽一山孤
　　春望
　　丝丝栁翠连云幕防防鸥轻漾晚波时事无心随兴逺日长闲处理衣蓑
　　春昼　　　　　　　　　　朝老陈子髙
　　悠悠乱片花空舞冉冉轻丝晴昼长楼下怯寒香袖薄破愁春酌浊醪香
　　春夜　　　　　　　　　　　　徐子礼
　　斜光月暎纱牕小美防云连翠竹髙花露染成香地暖隔帘轻吹晚骚骚
　　四时四首
　　春　　　　　　　　　　　随斋徐权
　　风吹细浪低田麦雨过初分浅水秧红树半开桃脸嫩绿波暎栁丝长
　　夏
　　林垂紫李玉成蹊水暎红榴石近溪深栋双双飞燕语隂槐绿树万蝉嘶
　　秋
　　红飘乱叶树连枝雨着疎花菊绕篱蓬转恨多饶白髪鸿归数处寄新诗
　　冬
　　飞花雪片落梅残兴发歌楼酒量寛矶石钓鱼观冻手衣蓑绿暎暮江寒
　　奉和司封使君春日之作【律】　伯原朱长文
　　佳景更同民共乐俊髦皆集盛飞觞花随客醉还成句栁赠人行欲防肠斜月上时霞防锦暖风来处寝凝香华年惜过须心赏富贵樷身逼鬓霜
　　春日湖上书事　　　　　　虚斋桑正国
　　李昭亮供奉为唱时龙太初秦少游以次和者已二十二人矣诸公末后方示以诗轴似欲见窘因用回文体作一篇答之正读继前韵倒读次后篇
　　巵倾好酒逢时盛早遇春融媚景天龟暖戏挨初绿草燕飞轻拂乍晴烟迟迟昼影花笼槛郁郁香风蝶舞筵眉似栁开眸似水怡情自爱赏湖边
　　防课干明寺
　　悠悠意得自疎通寂地因居乐性空幽思晓风清迫枕静听寒雨细霑桐脩茎竹韵澄箫玉绿影松垂乱鬓蓬俦侣好邀同此适搜吟得到几怱怱
　　夏日同少游诸友登楼即事
　　情闲共悦良朋好溽暑消来过雨时萍水逺流青防小栁堤横瞑翠丝垂轻烟晚透疎林迥嫩冉芳迎皎日迟清思廓然欣赏地瞰观遥阁静聮诗
　　即席次君礼年兄韵　　　　　太虚秦观
　　大父与太虚先生同里闬且同科甲最相厚善翰墨多失于兵烬不特此诗而已先公尝记诵云是时同集者数人惟太虚不数刻而就坐客皆叹其敏君礼大父字也
　　情舒喜面山浮翠袖满薫风凉透时萍碎锦鳞金网举影差帘燕玉钩垂轻轻篆鼎凝香细欵欵方壶转漏迟清兴此来同约久趣多意古人诗
　　秋日收兵献钟侍郎　　　　　　茹芝翁
　　强兵义勇威严令化靖由来不战征疆境复时归马健鼓鼙休处乱云轻霜凝积恨懐边戍月落冲寒夜上城黄叶树头风凛凛碧波江逺路平平
　　题龟山　　　　　　　　　明老周知防
　　潮随暗浪雪山倾逺浦渔舟钓月明桥对寺门松径小槛当泉眼石波清迢迢绿树江天晓霭霭红霞海日晴遥望四边云接水碧峯千防数鸥【一作帆】轻
　　宿龟山次韵　　　　　　　朝老陈子高
　　潮回浪溅细沙倾岸栁平波暎眼明桥接短亭连野迥艇横长笛帯风清迢迢翠草寒烟暝隠隠疎林暮霭晴遥见叠峰清浅黛客心伤处碧云轻
　　晓起　　　　　　　　　　　北山程俱
　　霜林一望极空寒晓鼓催人觉梦残黄雾帯秋江劲风翻影露漙漙香飘引篆新添火髪密胜簪慢整冠狂拙懒便惟少事兴来闲借逺山防
　　冬夜　　　　　　　　　　　　李若璞
　　苍苍夜色云天逺叶落风林噪乱鸦香篆暖烟浓结穗暗窓寒雪密飘花琅琅翠竹幽香碎耿耿青灯孤影斜忘累俗情添兴雅晚眠独酌满瓯茶
　　次韵呉叔廉山村诗　　　　　　许存我
　　田绕青山好住家短篱疎圃接丘麻烟村逺近栖鸦乱竹岸髙低飞鹭斜泉喷石间岩涌雪雾浮堤外栁吹花连云碧色秋光冷眠犊黄昏草长芽
　　偶书　　　　　　　　　　　随斋徐瓘
　　明中悟理造忱诚性觉通真见即行生不生来空是境有无有处化为城荣枯现梦因缘想色相求心妄执情名与实亡都在道盲聋苦学漫营营



　　囘文类聚巻三
　　钦定四库全书
　　囘文类聚巻四
　　宋　桑世昌　撰
　　菩萨蛮
　　闲情二首　　　　　　　　东坡苏轼
　　落花闲院春衫薄薄衫春院闲花落迟日恨依依依依恨日迟　梦回莺舌弄弄舌莺回梦邮便问人羞羞人问便邮
　　火云凝汗挥珠颗颗珠挥汗凝云火琼暖碧纱轻轻纱碧暖琼　晕腮嫌枕印印枕嫌腮晕寒照晚妆残残妆晚照寒
　　咏梅
　　峤南江浅红梅小小梅红浅江南峤窥我向疎篱篱疎向我窥　老人行即到到即行人老离别惜残枝枝残惜别离
　　春
　　翠环斜慢云垂耳耳垂云慢叙环翠春晚睡昏昏昏昏睡晚春　细花棃棃雪坠坠雪棃花细颦浅念谁人人谁念浅颦
　　夏
　　柳庭风静人眠昼昼眠人静风庭柳香汗薄衫凉凉衫薄汗香　手红冰盌藕藕盌冰红手郎笑藕丝长长丝藕笑郎
　　秋
　　井梧双照新妆冷冷装新照双梧井羞对井花愁愁花井对羞　影孤怜夜永永夜怜孤影楼上不宜秋秋宜不上楼
　　冬
　　雪花飞暖融香颊颊香融暖飞花雪欺雪任单衣衣单任雪欺　别时梅子结结子梅时别归不恨开迟迟开恨不归
　　寄赵伯山四首　　　　　　　　　初　寮
　　雨零花昼春杯举举杯春昼花零雨诗令酒行迟迟行酒令诗　满斟犹换醆醆换犹斟满天转月光圆圆光月转天
　　緑牋长写新成曲曲成新写长牋緑豪句逞才髙髙才逞句豪　美容歌皓齿齿皓歌容美兰篆小花团团花小篆兰
　　玉纎传酒浮香菊菊香浮酒传纎玉弦管沸欢筵筵欢沸管弦　局帘珠袖袖珠帘局眉晕浅山低低山浅晕眉
　　浦烟迷处回莲步步莲回处迷烟浦罗绮媚横波波横媚绮罗　细眉双拂翠翠拂双眉细歌意任情多多情任意歌
　　四时四首　　　　　　　　　　伯　山春
　　锦如花色春残饮饮残春色花如锦楼上正人愁愁人正上楼　晏天横阵雁雁阵横天晏思逺寄情词词情寄逺思
　　夏
　　雨荷惊起双飞鹭鹭飞双起惊荷雨浓醉一轩风风轩一醉浓　午隂清防暑暑防清隂午斜日转窓纱纱转日斜
　　秋
　　防鸿归处飞云乱乱云飞处归鸿防风弄叶翻红红翻叶弄风　栁残凋院后后院凋残栁楼外水云秋秋云水外楼
　　冬
　　月天遥照寒雪雪窓寒照遥天月门掩欲黄昏昏黄欲掩门　锦鹓双并枕枕并双鹓锦云鬓整纎琼琼纎整鬓云
　　答伯山四时四首　　　　　　　鉴　堂春
　　落花丛外风惊鹊鹊惊风外丛花落乡梦困时长长时困梦乡　暮天江口渡渡口江天暮林逺度栖禽禽栖度逺林
　　夏
　　竹枝高暎荷池绿绿池荷暎高枝竹流水碧浮鸥鸥浮碧水流　酒樽陪旧友友旧陪樽酒吟客坐时斟斟时坐客吟
　　秋
　　砌风鸣叶繁霜坠坠霜繁叶鸣风砌山外水潺潺潺潺水外山　冷衾愁夜永永夜愁衾冷砧响更蛩吟吟蛩更响砧
　　冬
　　浦南回桨归庭户户庭归桨回南浦帘卷欲晴天天晴欲卷帘　月光交暎雪雪暎交光月残漏怯宵寒寒宵怯漏残
　　即席二首　　　　　　　　　鼂次膺
　　卷帘风入双双燕燕双双入风帘卷明月晓啼莺莺啼晓月明　防肠空望逺逺望空肠防楼上几多愁愁多几上楼
　　逺山眉暎横波脸脸波横暎眉山逺云鬓插花新新花插鬓云　防魂离思逺逺思离魂防门掩未黄昏昏黄未掩门
　　江干　　　　　　　　　　　王公明
　　逺风江急潮来晚晚来潮急江风逺横岸防山青青山防岸横　寄书无雁系系雁无书寄归梦只江西西江只梦归
　　四时四首　　　　　　　　　静修刘焘春
　　小红桃脸花中笑笑中花脸桃红小垂栁拂帘低低帘拂栁垂　袅花风鬓绕绕鬓风花袅归路月沈西西沈月路归
　　夏
　　簟纹双映冰肌艳艳肌冰暎双纹簟窓外竹生风风生竹外窓　防红潮醉脸脸醉潮红防廊上月昏黄黄昏月上廊
　　秋
　　露盘金冷初阑暑暑阑初冷金盘露风细引鸣蛩蛩鸣引细风　雨零愁逺路路逺愁零雨空醉一尊同同尊一醉空
　　冬
　　屑琼霏玉堆檐雪雪檐堆玉霏琼屑山逺对眉攅攅眉对逺山　拆梅寒暎月月暎寒梅拆栏倚暂愁寛寛愁暂倚栏
　　又四首
　　春
　　湿花春雨如珠泣泣珠如雨春花湿花枕并欹斜斜欹并枕花　织文回字密密字回文织嗟更数年华华年数更嗟
　　夏
　　润肌饶汗香红沁沁红香汗饶肌润低槛小山围围山小槛低　枕横坠髩髩坠横枕归梦与郎期期郎与梦归
　　秋
　　绿窓斜动摇风竹竹风摇动斜绿虚幌夕凉初初凉夕幌虚　曲眉愁翠蹙蹙翠愁眉曲囘雁寄书来来书寄雁囘
　　冬
　　雪窓寒听孤灯灭灭灯孤听寒窓雪残漏惜衾闲闲衾惜漏残　説时常恨别别恨常时説还不奈宵寒寒宵奈不还
　　寓意四首　　　　　　　　　张安国
　　晚花残雨风帘卷卷帘风雨残花晚双燕语虚虚语燕双　睡醒风惬意意惬风醒睡谁与语情诗诗情语与谁
　　白头人笑花间客客间花笑人头白年去似流川川流似去年　老羞何事好好事何羞老红袖舞香风风香舞袖红
　　落霞残照横西阁阁西横照残霞落波浅戏鱼多多鱼戏浅波　手携行客酒酒客行携手膓防九歌长长歌九断肠
　　渚莲红乱风翻雨雨翻风乱红莲渚处宿幽禽禽幽宿处　淡妆新水槛槛水新妆淡明月似人情情人似月明
　　次圭甫韵　　　　　　　　晦庵朱熹
　　暮江寒碧萦长路路长萦碧寒江暮花坞夕阳斜斜阳夕坞花　客愁无胜集集胜无愁客醒似醉多情情多醉似醒
　　呈秀野
　　晚红飞尽春寒浅浅寒春尽飞红晚尊酒绿隂繁繁隂绿酒尊　老仙诗句好好句诗仙老长恨送年芳芳年送恨长
　　春闺　　　　　　　　　　　梅　牕
　　碧牕纱透春寒极极寒春透纱窓碧谁送缕金衣衣金缕送谁　玉肌生嫩粟粟嫩生肌玉温处坐香茵茵香坐处温
　　咏梅
　　折来初步东溪月月溪东步初来折香处是瑶芳芳瑶是处香　藓花浮晕浅浅晕浮花藓清对一枝瓶瓶枝一对清
　　题锦机小轴
　　浅红绡透春裁剪剪裁春透绡红浅机锦织情丝丝情织绵机　意凭逺寄寄逺凭意波胜愁多多愁胜波
　　春晚二首
　　防防花飞春恨浅浅恨春飞花防防莺语似多情情多似语莺　恋春増酒劝劝酒増春恋颦损翠蛾新新蛾翠损颦
　　曲屏春展山浮玉玉浮山展春屏曲香鸭瑞云翔翔云瑞鸭香　醉留客意意客留醉凉枕怯宵长长宵怯枕凉
　　端午
　　玉钗松鬓凝云绿绿云凝鬓松玉双翠碍枝长长枝碍翠双　色丝添意密密意添丝色红暎袖纱笼笼纱袖暎红
　　戏成六首　　　　　　　　　王文甫
　　玉肌香衬氷丝縠縠丝氷衬香肌玉纎指拂眉尖尖眉拂指纎　巧裁罗袜小小袜罗裁巧移步看尘飞飞尘看步移
　　吼雷催雨飞沙走走沙飞雨催雷吼波涨防倾河河倾防涨波　幌纱凉气爽爽气凉纱幌幽梦觉仙游游仙觉梦幽
　　兽喷香缕飞长昼昼长飞缕香喷兽迎日喜葵倾倾葵喜日迎　巻帘双舞燕燕舞双帘巻清簟枕钗横横钗枕簟清
　　逺香风递莲湖满满湖莲递风香逺光鉴试新妆妆新试鉴光　棹穿花处好好处花穿棹明月咏歌清清歌咏月明
　　酒中愁説人留乆乆留人説愁中酒归梦要迟迟迟迟要梦归　旧衣香染袖袖染香衣旧封短托飞鸿鸿飞托短封
　　老人愁叹惊年早早年惊叹愁人老霜防鬓苍苍苍苍鬓防霜　酒杯停欲久久欲停杯酒杯酒唤眉开开眉唤酒杯
　　初夏
　　暑烦人困初时午午时初困人烦暑因酒得诗新新诗得酒因　缕金歌扇举举扇歌金缕人妬月圆频频圆月妬人
　　西江月　　　　　　　　　　　东　坡咏梅
　　马趂香微路逺沙笼月淡烟斜渡波清彻暎妍华倒绿枝寒凤挂　挂凤寒枝绿倒华妍暎彻清波渡斜烟淡月笼沙逺路微香趂马
　　泛湖　　　　　　　　　　　梅　窗
　　过雨轻风弄栁湖东暎日春烟晴芜平水逺连天隠隠飞翻舞燕　燕舞翻飞隠隠天连逺水平芜晴烟春日暎东湖栁弄风轻雨过
　　用僧惠洪韵　　　　　　山谷黄庭坚
　　细细风清撼竹迟迟日暖开花香帏卧醉人家媚语娇声娅姹　姹娅声娇语媚家人醉卧帏香花开暖日迟迟竹撼清风细细
　　瑞鹧鸪
　　席上　　　　　　　　　　　郭从范
　　倾城一笑得人留舞罢娇娥敛黛愁明月宝鞲金络臂翠琼花珥碧搔头　晴云片雪腰肢嫋晚吹微波眼色秋清露庭臯芳草绿轻绡软挂玉帘钩
　　阮郎归
　　元夕　　　　　　　　　　　梅　窗
　　皇州新景媚晴春春晴媚景新万家明月醉风清清风醉月明　人游乐乐游人游人乐太平御楼神圣喜都民民都喜圣神
　　虞美人
　　寄情　　　　　　　　　　　王文甫
　　黄金栁嫩摇丝软永日堂堂掩卷帘飞燕未归来客去醉眠欹枕殢残杯　眉山浅拂青螺黛整整垂双帯水沈香熨窄衫轻莹玉碧溪春溜眼波横









　　囘文类聚巻四
　　钦定四库全书
　　囘文类聚补遗
　　长洲朱存孝续补













　　昌黎公云佛者西域之一法耳后汉时流入中国上古未尝有也世人惑其降福之说纷然是务至于奴隶之辈固不足怪何王公卿相之辈读书知古之人亦奉之不敢稍惰也古之事佛者莫如梁武观其国败身亡贻讥后世似亦可以为鉴而奉之者一若未知岂其心之冥顽不灵迨下愚之不若欤古逹磨真性颂及太宗囘文千首虽有巧思终为贼道何堪入于书籍然而前盲久经増入故不复斥去仍附于此以为往鉴云
　　春日雪【万首唐人絶句内录出　五絶】　　　　　潘孟阳
　　春梅杂落雪发树几花开真须尽兴饮仁里愿同来
　　和前　　　　　　　　　　　　张　荐
　　迟迟日气暖漫漫雪天春知君欲醉饮思见此交亲
　　春日雪酬潘侍郎　　　　　　　权徳舆
　　酒桮春醉好飞雪晚庭闲久忆同前赏中秋对逺山
　　晓行【五律　明诗统内录出】　　　　　　　张豫源
　　残月落溪湾逺行客路还寒鸦宿古树静水咽空山峦翠露深浅岭云分曲弯丹霞映赤日晓霁爱跻攀
　　四时四首　　　　　　　　　　薛　涛春
　　花朶几枝柔傍砌栁丝千缕细摇风霞云半岭西斜日月上孤村一树松
　　夏
　　凉囘翠簟氷人冷齿沁清泉夏月寒香篆袅风青缕缕纸牕明月白团团
　　秋
　　芦雪覆汀秋水白栁风凋树晚山苍孤帏客梦惊空馆独雁征书寄逺乡
　　冬
　　风卷雪篷寒罢钓月辉霜柝冷敲城浓香酒泛霞杯满淡影梅横纸帐清
　　絶句　　　　　　　　　　　　髙青丘
　　风帘一烛对残花薄雾寒笼翠袖纱空院别愁惊破梦东阑井树夜啼鸦
　　夜坐　　　　　　　　　　　　臞　仙
　　笼烟逺树见昏黄懒起钩帘空夜长红落坠飞惊鸟宿松生月色竹生凉
　　访友不遇【明诗统内録出】　　　　　　　张旴江
　　红林半照夕阳斜晚径行来归路遐空访幽人无渡覔野田飞鸟宿平沙
　　题青山白云图【七律】　　　　　　臞　仙
　　秋云白处乱山青石涧横桥小草亭流濑漱寒锵玉佩翠峦含秀吐金精鸠鸣野树疎烟淡雁过髙峯落月明楼上不诗无兴遣逺天连水碧澄澄
　　书怀【叠字体】
　　纷纷雨竹翠森森防防风花落绿阴贫恨苦吟穷寞寞乱愁牵断梦沈沈昏昏岭隔重重信渺渺江如寸寸心因有事情闲黙黙我于疎拙老骎骎
　　夜宿江馆【有序】　　　　　　　　丘琼山
　　嵗庚午归至金陵寓新河客邸乡友冯元吉诵宋人周明老龟山囘文诗命予两和其韵以夜宿江馆为题明老诗用意曲折命辞浏亮信为难及矣但其中潮浪浦泉波水等字太多不免重复既曰绿水连天而又有云接海之句则一意而两出矣当渔舟钓月之时又安得红霞暎日乎
　　潮生海岸两崖倾落月江枫暎火明桥透白波流水逺屋连红树带霜清迢迢漏尽寒更晓片片云收夜雨晴遥望楚天江渺渺茭蒲尽处落鸿轻
　　牡丹二首【以下十一首明诗统内录出】　　　　张豫源
　　花浮月夜静飞神妙出天工夺画真斜叶趂风摇翅蝶艳姿嫌酒病心人霞翻丽质晴烘日露浥微香暖涴尘家世古称应独魏花飘未尽占芳春
　　悠悠日转九囘肠怨入遥波碧草芳流水似情君行薄防云如梦妾心伤愁生嫩脸花増晕泪湿嫣腮粉腻香楼满月光清夜永防衾半拥卧空床
　　蜨　　　　　　　　　　　　　何出光
　　天晴趂影轻飘粉伴结长栏石砌隂眠栩栩惊秋露滴翅双双暎水池临烟含瘦影梅牕小梦入寒枝梨院深怜却春心花尽扑翩翩几队逐园林
　　菩萨蛮
　　秋思　　　　　　　　　　　丘琼山
　　予防时尝读朱文公刘静修文集俱有菩萨蛮囘文词惜其随句倒读不免意复不如至尾读囘为妙已曽以邨居为题作一阕矣后失其稿闲中复戏作此云
　　纱窗碧透横斜影月光寒处空帏冷香炷细烧檀沈沈正夜阑　更深方困睡倦极生愁思含情感寂寥何处别魂销
　　拟织妇闺怨【二首】　　　　　　汤若士
　　梅题逺色春归得迟乡瘴岭过愁客孤影雁囘斜峯寒逼翠纱　牕残抛锦室织急还催织锦官当夕情啼断望河明
　　还生赦泣人天望双成锦匹孤鸾怅独泣见谁怜流人苦瘴烟　生亲还弃杼鸳配闗河戍逺心天未知人道赦来时











　　囘文类聚补遗
