　　钦定四库全书　　　　　集部七
　　世宗宪皇帝御制文集总目一　别集类六　【国朝】
　　巻之一
　　敕谕
　　谕总督
　　谕廵抚
　　谕布政司
　　谕按察司
　　谕道员
　　谕知府
　　谕知州知县
　　巻之二
　　敕谕
　　谕提督
　　谕总兵官
　　谕副将参将游击等官
　　谕督学
　　谕各省闗差盐差
　　谕八旗文武官员人等
　　巻之三
　　敕谕
　　谕直省督抚等官
　　谕武臣
　　谕中外臣民
　　谕科甲出身官员
　　谕内外羣臣
　　谕办理军机大臣
　　巻之四
　　诏
　　登极诏
　　恭上
　　圣祖仁皇帝尊諡庙号诏
　　圣祖仁皇帝配
　　天诏
　　遗诏
　　册文
　　追封孔子五世祖木金父公册文
　　追封孔子髙祖祈父公册文
　　追封孔子曽祖防叔公册文
　　追封孔子祖伯夏公册文
　　追封孔子父叔梁公册文
　　巻之五
　　论
　　朋党论
　　性理论
　　记
　　圆明园记
　　七曜防聚记
　　巻之六
　　序
　　数理精蕴序
　　圣谕广训序
　　雍邸诗集序
　　九日宴羣臣拟栢梁体诗序
　　大清律集觧序
　　诗经传説彚纂序
　　巻之七
　　序
　　骈字类编序
　　音韵阐防序
　　古今图书集成序
　　子史精华序
　　书经传説彚纂序
　　清汉文孝经序
　　清汉文小学序
　　巻之八
　　序
　　圣祖仁皇帝实録序
　　圣祖仁皇帝圣训序
　　圣祖仁皇帝庭训格言序
　　大清防典序
　　硃批谕防序
　　钦定训饬州县规条序
　　悦心集序
　　巻之九
　　杂著
　　执中成宪御论【十四则】
　　巻之十
　　杂著
　　经筵讲议【十三则】
　　巻之十一
　　题辞
　　御书扁额题辞【二十二则】
　　和硕怡贤亲王遗稿题辞
　　赞
　　赐原任总督杨宗仁像赞
　　巻之十二
　　题防
　　望海楼诗防
　　御书秦誓防
　　防淳化阁帖后
　　嘉禾图防
　　瑞谷图防
　　巻之十三
　　碑文
　　景陵圣徳神功碑
　　巻之十四
　　碑文
　　歴代帝王庙碑文
　　黄寺碑文
　　育婴堂碑文
　　青海平定告成太学碑文
　　黒龙潭碑文
　　隆福寺碑文
　　都城隍庙碑文
　　天津海神庙碑文
　　巻之十五
　　碑文
　　黄河澄清碑记
　　北镇庙碑文
　　善因寺碑文
　　广宁门外石道碑文
　　朝阳门至通州石道碑文
　　浙江海神庙碑文
　　闗帝庙后殿崇祀三代碑文
　　巻之十六
　　碑文
　　修建阙里圣庙碑文
　　和硕怡贤亲王碑文
　　惠济庙碑文
　　惠逺庙碑文
　　河源神庙碑文
　　祐宁寺碑文
　　广惠寺碑文
　　太上清宫碑文
　　巻之十七
　　碑文
　　髙家堰碑文
　　拈花寺碑文
　　贤良祠碑文
　　昭忠寺碑文
　　普陀山普济寺碑文
　　普陀山法雨寺碑文
　　崇恩寺碑文
　　报恩寺碑文
　　十方普觉寺碑文
　　紫阳道院碑文
　　天竺寺碑文
　　巻之十八
　　祭文
　　歴代帝王庙祭文
　　追封孔子五代告祭文
　　文庙増定从祀告祭文
　　阙里告祭文
　　太学文庙祭文
　　先师孔子诞辰告祭文
　　圣庙告成祭文
　　日月合璧五星聨珠告祭
　　景陵文
　　景陵悬扁告祭文
　　黄河澄清告祭
　　景陵文
　　北镇庙祭文
　　追封闗帝三代祭文
　　闗帝告祭文
　　清和宣惠风伯之神祭文
　　巻之十九
　　祭文
　　都城隍庙祭文
　　运河神祭文
　　黄河神祭文
　　河神祭文
　　河神祭文
　　河源神祭文
　　河神祭文
　　清口河神祭文
　　武陟县河神祭文
　　永定河神庙告成祭文
　　奉安石景山永定河神像祭文
　　清口河神祭文
　　浙江海神祭文
　　河源神祭文
　　河神祭文
　　祈雨祭风神文
　　太嵗坛诸神祈雨祝文
　　巻之二十
　　祭文
　　歴代帝王庙碑亭告成祭文
　　闗帝庙碑亭告成祭文
　　都城隍庙碑亭告成祭文
　　明太祖并十三陵祭文
　　贤良祠祭文
　　和硕怡亲王初次祭文
　　和硕怡贤亲王祭文
　　诔
　　和硕怡亲王诔






　　钦定四库全书
　　世宗宪皇帝御制文集总目二
　　巻之二十一
　　诗【雍邸集一】
　　春园读书
　　山池晚歩
　　咏自鸣钟
　　春日泛舟
　　夜坐
　　春暮登楼
　　月夜对落花有感
　　月下独酌
　　春院小饮
　　雨霁
　　暮春
　　立夏
　　畅春园芍药花开作
　　花间小饮
　　晓晴
　　宫中直宿作
　　夏日读书
　　早行
　　江边书屋
　　晩登海河楼
　　题友人园
　　赐观金莲花
　　友人书屋
　　雨牕
　　热河园中避暑
　　夏日泛舟
　　园中即景
　　晩泛
　　月下闲歩
　　观雨
　　前廊
　　书斋秋暝
　　恭侍乾清宫
　　中元侍从
　　山翁
　　渔翁
　　运河舟中二首
　　登望海楼
　　自鸣钟
　　咏玉泉山竹
　　秋夜
　　晚晴
　　聼蝉
　　题刘松年画
　　临流
　　扈
　　跸途中观获
　　塞外中秋
　　大猎
　　塞外秋兴二首
　　题范蠡载归图
　　答友
　　瀛台泛舟二首
　　即事
　　初夏至玉泉山
　　书斋坐雨
　　午日
　　巻之二十二
　　诗【雍邸集二】
　　便殿恭侍
　　狼居胥山大阅
　　功成回
　　銮恭颂二首
　　扈
　　跸山行
　　塞外观稼
　　观渔
　　冬日
　　圣驾自塞外回銮谒
　　陵恭纪
　　陪京
　　侍从兴京谒
　　陵二首
　　登望海楼
　　皇父勘河省方不奉侍瞻恋惭悚交廹于懐敬成一
　　律
　　圣驾南廵自春徂夏瞻依心切恭赋斯篇
　　皇父亲祀北郊甘霖大霈恭纪
　　雨后即事
　　立秋日怡情亭
　　孟秋扈
　　跸观稼恭纪
　　赋得一轮寒月照书厨
　　冬日早朝
　　雪夜即事
　　元夕
　　咏黄河灯
　　早春
　　舟次
　　晚泊
　　顺风放舟
　　天津舟中对月
　　水围
　　春日潞河
　　自畅春园入城途次口占
　　春日随
　　驾舟次
　　园居
　　春郊
　　阅永定河应
　　制
　　廵子牙河建坝应
　　制
　　恭覩
　　圣心勤劳颂扬不尽又成长句
　　秋日
　　作书
　　荷花
　　对月
　　秋雨
　　驾幸新园
　　宫中秋日应
　　制
　　皇父颁赐
　　御制诗扇防纪
　　禁苑秋霁应
　　制【有序】
　　巻之二十三
　　诗【雍邸集三】
　　登望海楼二首
　　瞻仰盛京宫阙念
　　祖宗创业艰难恭赋二十韵
　　晓度杏山
　　望医巫闾山
　　渡句骊河
　　谒
　　福陵恭颂
　　谒
　　昭陵恭颂
　　避暑口外
　　口外山村
　　田家即事二首
　　中秋从猎塞外
　　金莲花
　　塞上晚眺
　　雨后
　　扈
　　驾幸檀柘寺恭纪
　　看竹口占
　　御赐樱桃恭赋
　　扈
　　驾观麦
　　旷然尘虑清
　　四时咏应
　　制
　　癸未嵗随
　　驾南廵渡扬子江防纪
　　癸未中秋对月时以疾假不获扈从出塞感赋皓月鍳丹宫
　　小园防集
　　徳州晓渡
　　望岱
　　过隂
　　扈
　　跸阅河
　　渡扬子江
　　金山夜泊遇雨
　　登焦山上方口占
　　雨中泊舟枫桥遥对虎阜
　　扈
　　驾幸西湖
　　巻之二十四
　　诗【雍邸集四】
　　五伦图歌
　　山气日夕佳
　　百籁坐自吟
　　秋日随
　　驾郊外驻驆遇雨
　　御题松鹤图恭纪二首
　　趵突泉应
　　制【限七阳韵】
　　珍珠泉应
　　制【限八庚韵】
　　万夀颂三章
　　溪水碧于草
　　山居自怡
　　今月曽经照古人
　　幽居
　　七夕
　　即事
　　一日闲
　　就正斋九日赏菊
　　寒夜有懐
　　山居偶成
　　途次暑雨
　　山顶船楼
　　中元登狮子岭感懐
　　妙髙堂
　　早起寄都中诸弟
　　热河闲咏七首
　　恭谒五台过龙泉闗偶题
　　将至五台山月下作
　　仲秋有懐
　　秋夜直院










　　钦定四库全书
　　世宗宪皇帝御制文集总目三
　　巻之二十五
　　诗【雍邸集五】
　　长至日
　　梅花二首【歩林和靖韵】
　　松
　　竹
　　梅
　　元旦
　　春日闲行
　　园居二首
　　风
　　花
　　雪
　　月
　　池边
　　花前
　　清凉纪逰一十四首
　　入山
　　东台
　　南台
　　西台
　　北台
　　中台
　　真容院
　　清凉石二首
　　过清凉山诸寺
　　出山途中口占二首
　　射虎川台麓寺
　　再度龙泉闗
　　热河道中
　　湖亭观荷
　　河灯
　　田家四时词四首
　　亭上
　　闰中秋
　　大觉寺
　　月夜泛舟
　　秋夕
　　九日
　　黒龙潭
　　拟渔樵耕牧四首
　　四花词
　　桃花
　　荷花
　　桂花
　　梅花
　　元夕过僧寺
　　春初郊行
　　临轩寓目
　　三春景物滋
　　睡起
　　柳絮
　　春深闲居
　　咏牡丹
　　新緑
　　寓目
　　咏榴花
　　午日
　　池上待月
　　雨后园亭即景
　　巻之二十六
　　诗【雍邸集六】
　　荷花
　　夏日楼前
　　七夕
　　再过大觉寺
　　喜晴
　　秋夕泛舟
　　中秋
　　园景十二咏
　　深桞读书堂
　　竹子院
　　梧桐院
　　葡萄院
　　桃花坞
　　耕织轩
　　菜圃
　　牡丹台
　　金鱼池
　　壶中天
　　涧阁
　　莲花池
　　扈从水围观猎
　　秋狝扈
　　驾
　　侍
　　驾景山观杀虎
　　汤泉
　　上元
　　清明
　　春日
　　初夏扈
　　跸热河
　　狮子园夏日
　　山亭
　　画栏
　　羙人把镜图四首
　　羙人展书图二首
　　墨竹十二首
　　题画扇
　　赠羽士二首
　　皇父御极之六十年嵗次辛丑元日羣臣上
　　夀恭颂
　　碧霞祠题寳幡歩虚词二首
　　书扇与僧
　　秋兴四首
　　柳月
　　梅月
　　松月
　　竹月
　　梧月
　　山月
　　池月
　　楼月
　　船月
　　宴月
　　寒夜
　　冬日潞河视仓
　　巻之二十七
　　诗【雍邸集七】
　　耕图二十三首
　　浸种
　　耕
　　耙耨
　　耖
　　碌碡
　　布秧
　　秧
　　淤防
　　防秧
　　挿秧
　　一耘
　　二耘
　　三耘
　　溉灌
　　収刈
　　登场
　　持穗
　　舂碓
　　籭
　　簸扬
　　砻
　　入仓
　　祭神
　　织图二十三首
　　浴蚕
　　二眠
　　三眠
　　大起
　　捉绩
　　分箔
　　采桑
　　上簇
　　炙箔
　　下簇
　　择茧
　　窖茧
　　练丝
　　蚕蛾
　　祀神
　　纬
　　织
　　络丝
　　经
　　染色
　　攀花
　　剪帛
　　裁衣
　　羣仙册一十八首
　　谭元
　　桃熟
　　赏荷
　　鼓瑟
　　鹿辇
　　迎福
　　跨角兽
　　戏狮
　　泛海
　　采苓
　　烧丹
　　巨桃
　　歩雪
　　桧下防真
　　抚鹿
　　双鸾
　　放鹤
　　授法



　　钦定四库全书
　　世宗宪皇帝御制文集总目四
　　巻之二十八
　　诗【四宜堂集一】
　　苫次述哀【有序】
　　赐荘亲王
　　赐裕亲王
　　赐怡亲王
　　赐果郡王
　　赐大学士马齐
　　赐大学士松祝
　　赐大学士白潢
　　赐大学士徐元梦
　　赐大学士张鹏翮
　　赐大学士王顼龄
　　赐内大臣马武
　　赐尚书孙柱
　　赐尚书朱轼
　　赐尚书田从典
　　赐尚书张廷玉
　　赐尚书励廷仪
　　赐侍郎蒋廷锡
　　赐侍郎史贻直
　　癸卯十一月十三日恭遇
　　圣祖仁皇帝忌辰缅懐
　　顾复深恩瞻对无由不胜凄怆敬赋六韵以抒罔极之
　　思
　　耕耤
　　诣太学
　　三月三日得雨
　　赐大学士张鹏翮暂假亲
　　母后周年述哀一首【有序】
　　述懐
　　冬至斋宫二首
　　甲辰十一月十三日恭值
　　皇考二周忌辰感时永慕哀痛填膺洒泪述哀敬成一
　　律
　　是日瞻拜
　　御容追忆
　　慈顔不胜悲怆再成一律
　　耕耤诗【有序】
　　雍正三年乙巳二月十有二日
　　皇考服制告除违情从礼遡时増怆敬述纪哀
　　初夏偶闲
　　母后二周讳辰
　　赐荘亲王
　　赐果郡王
　　乙巳仲冬追忆
　　皇考升遐倐周三载孺慕之忱与时俱积恭诣
　　景陵拜谒以伸哀痛
　　暮春野望
　　闲咏
　　母后三周讳辰
　　偶题
　　月下听泉声得句
　　知鱼亭待月
　　赐怡亲王
　　赐侍郎沈近思
　　赐总督查弼纳
　　赐总督杨宗仁
　　赐总漕张大有
　　歩月至泉畔试茶
　　闻雁
　　观瀑布
　　湖际闻野寺钟声
　　月
　　巻之二十九
　　诗【四宜堂集二】
　　仲丁祭文庙
　　耕耤
　　夏夜不成寐
　　雨后湖亭防月
　　宫中偶成
　　赐淳亲王
　　赐都统拉钖
　　赐提督郝玉麟
　　赐提督髙其位
　　桃花坞即景
　　诣太学二首
　　春夜钓鱼矶闻笛
　　防心处试笔
　　桃源深处
　　响泉山房赏月
　　仁明斋咏懐
　　沿湖逰覧至菜圃作
　　帝京篇
　　舟中纳凉
　　赐怡亲王
　　又
　　暮春杂咏二首
　　夏日勤政殿观新月作
　　雨后九洲清晏望西山
　　仲秋月夜题于清防亭
　　新霁苑中秋色颇佳临流翫赏率成一律喜雪
　　戊申除夕守嵗
　　春夜永春亭作
　　百花亭春咏
　　几暇偶题
　　暮春有感
　　如意歌赐怡亲王
　　朕御极七载宵旰万防未遑他出己酉夏因命将逺讨誓师于南海子懐曩日侍奉
　　皇考廵幸此地
　　色笑俨在目前而
　　龙驭杳然邈不可攀俯仰徘徊曷胜今昔之感爰成一
　　律以述追思
　　己酉夏南甸大阅二首
　　秋日登四佳楼晩眺
　　月夜平湖放舟
　　偶占
　　仲秋月夜感懐
　　追忆旧景有感
　　偶成二首
　　赐总督髙其倬
　　赐总督李卫
　　平湖秋月
　　长至日题于至诚不息轩
　　巻之三十
　　诗【四宜堂集三】
　　朕因去冬未雪忧懐莫释夙夜竭诚祈祷于惊蛰后二日荷防
　　上天鍳佑春雪下降朝野同欢因成一律用志欣庆
　　圆明园道中寓目
　　多稼轩劝农诗
　　哭怡贤亲王二首
　　怡贤亲王挽诗三十韵
　　夜静
　　松月吟
　　谒西山大觉寺
　　秋分前二日月下作
　　暮秋
　　花下偶成
　　清闲
　　口占
　　仰瞻星垣
　　永春亭留春
　　年华迅速倐值端阳箱贡氷纨案陈角黍于颁赐诸王大臣之际念及吾弟怡贤亲王仙逰已周一载不禁凄然涕下援笔赋此
　　国家为凖噶尔跳梁不得已有用兵之举自己酉以来将帅士伍枕戈负盾野宿风餐三载于兹矣朕每一厪念食不甘味寝不安席因避居便殿停御防防日与廷臣筹计军需惟兾
　　上苍黙佑师旅早旋论功颁赏朕懐始释爰作截句四
　　首以见意
　　环秀山房对月
　　观释典偶题
　　秋日登楼有感
　　除夕
　　晩晴逺眺
　　端阳前一日为吾弟怡贤亲王二周之辰毎一回思輙伤懐抱作五言律志感
　　去冬无雪今春雨未霑足朕心忧畏莫可言喻幸于五月十八日甘霖倾注枯焦顿觧不觉喜而成咏
　　深柳读书堂消夏
　　秋日寓目成咏
　　秋夜印月池作
　　壬子嵗九月七日吾弟怡贤亲王定窆于水东村朕念手足至谊兼以辅弼功勤献替忠欵抚今忆昔情不能已因亲临奠送稍伸积痛夫神游于天魄藏于地亘古迄今理之常也但以吾弟之亲贤为国家柱石幽明异路于兹永别当深秋草木黄落之际朕心曷胜凄怆爰赋此诗以写懐
　　暮春四宜堂咏懐
　　荷池玩月
　　立秋前二日逰湖亭
　　初秋咏月影溪声
　　秋日登朗吟阁寓目
　　秋夜述懐
　　立春
　　初夏西苑逰瞩
　　莱洲咏古
　　万方安和轩秋日作
　　中秋
　　感秋
　　雨后郊外泛舟
　　夏夜
　　新晴遣兴
　　偶题
　　秋夜
　　河沙
　　自遣
　　偶成
　　自疑
　　题画
　　雨后对月偶成
　　深栁读书堂避暑
　　夏夜即景
　　中秋夜
　　【臣】等谨案
　　世宗宪皇帝御制文集凡文二十巻诗十巻文分十
　　三体诗则前七巻曰
　　雍邸集皆康熙壬寅以前作后三巻曰
　　四宜堂集则
　　御极以后作也钦惟
　　世宗宪皇帝神资天授
　　圣孝性成当
　　圣祖仁皇帝时
　　景命先归
　　九龄预与承
　　眷顾者独深故问视
　　宫闱殆无虚日而晨昏余暇尚
　　覃精图籍
　　研悦文章汲古之勤为儒生之所不及迨乎握符合
　　契应运
　　龙飞
　　宵旰励精心营四海
　　紫宫之所规画
　　黼座之所咨询者天下臣庶虽不能一一悉窥至于硃批谕防至三百六十巻
　　上谕内阁至一百五十九巻
　　上谕八旗及
　　上谕旗务议覆
　　谕行旗务议奏至四十八巻则剞劂梨枣共见共闻
　　仰计十三年中亦无日不
　　亲御丹毫畴咨庶政而寄情翰墨尚炳然与典诰雅
　　颂辉映前后盖
　　体协健行
　　心懐无逸精明强固之气举措万化而有余故旁渉词章尚足以陶铸百氏如元化运转时行物生而二曜五纬三垣列宿自然成在天之文也岂非摄提合雒以来超轶三五之
　　至圣哉乾隆三十九年二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀












　　钦定四库全书
　　世宗宪皇帝御制文集巻一
　　敕谕
　　谕总督
　　自古帝王疆理天下必有岳牧之臣以分猷佐治而后四方宁谧共臻上理此封疆大臣以总督为最重也总督地控两省权兼文武必使将吏协和军民绥辑乃为称职但统辖辽逺职务殷繁较廵抚之所属更大是在遴选属僚之贤能者委任得宜则振纲饬纪可无废弛之虞而以人报国亦得大臣之体特是澄清吏治必本大公之心虗懐察访果系清节素着才具练逹者任以要剧即行保荐则举一可以风百今或以逢迎意指为能以沽名市誉为贤甚至暗通贿赂私受请托不肖官吏滥列荐章而朴素无华敦尚实治者反抑而不伸是岂风厉属员之道乎朕视天下如一家视臣邻如一体尔等亦宜深体此意以一家之心视两省以一体之心
　　视属吏本之至公用之至当则上司之任使下僚如身之使臂臂之使指凡有才有守之人皆乐为効用矣至于所在管辖地方有作奸犯科之豪猾倚势剥民之搢绅理应重加惩治因巧于结纳反得侥幸自全而家居之大臣官员皆经
　　皇考任用之人致政投闲安静自好为大吏者并不加以礼貌或反被土豪侵欺者有之亦非所以表率属僚彰善瘅恶之道也总督与廵抚将军提督谊属同寅凡地方军民事务宜互相商防各本虚公勿苟且雷同勿偏执臆见方于国计民生有所禆益总督叅劾知府例由司道揭报叅劾州县例由两司道府揭报众论佥同所以示公也近有叅劾之后始行补揭夫果其当劾司道府不能揭报于前既有狥庇之愆而令其补揭于后又欲寛其失察之罪彼此巧饰以欺朝廷尚得谓之至公乎朕观古之纯臣载在史册者兴利除弊以实心行实政实至而名亦归之故曰名者实之华也今之居官者钓誉以为名肥家以为实而云名实兼収不知所谓名实者果何谓也尔督臣膺兹简畀固宜笃矢忠诚尤当戒谕属员痛改陋习更有仕宦之初颇着亷名及身跻大位则顿易其撡者古人谓之巧宦其心事岂可问乎且职居制阃亦非徒以清操自善也若但谨身节用而遇地方大事一筹莫展虽免贪冒之名究鲜屏翰之实国家又何所倚毗耶尔督臣皆
　　皇考擢任之大臣朕嗣绍丕基一切遵循成法惟冀尔等察吏安民练兵核饷崇实行而不事虚名秉公而不持偏见故谆谆告诫并两司道府州县各有谕防尔等亦宜细心体察与尔属吏共励官箴交相儆惕朕自优加恩礼始终保全若尔等恣意狥私不能竭忠尽职则深负
　　皇考简用之恩其罪甚大国法森严朕虽欲寛贷尔等不可得矣特谕雍正元年正月初一日
　　谕廵抚
　　国家任官守土绥辑兆民封疆之责惟抚臣为重今之廵抚即古者保厘夹辅之臣也一省之事凡察吏安民转漕裕饷皆统摄于廵抚苟非正已率属振饬励精则一切政刑钱必致隳堕拊循保障之功何赖乎夫吏治不清民何由安从来大法则小亷自两司以至郡县平时叅见接谈即可略知其才品优劣迨试以委任访之舆情贤否清浊自难淆混惟上官偏私好谀属僚善于逢迎者即推为才能其朴直自好洁已爱民之员反无见知之地及至计典黜陟并遇选择保题之缺或先纳贿赂或责报异时始为之荐引亦有寄耳目于监司等官聼毁誉于幕賔僚友之口以致举劾不公潜滋奔竞劝赏黜陟既失其当地方安得良有司乎藩库钱粮亏空近来或多至数十万盖因廵抚之赀用皆取给于藩司或以柔和交好互相侵那或先钩致藩司短长继以威制勒索分肥入已徒供一身夤縁自奉之费罔顾朝廷帑藏财用之虚及事发难掩惟思加派补库展转累民负国营私莫此为甚州县积谷本为备荒之计水旱歉収之嵗待此拯济于民生最有闗系今皆视为正供之余项借出陈易新之名半为胥吏中饱半为州县补空一遇灾荒茫无赈贷皆由廵抚平时踈略包容玩愒所致也属员缺出委署虽由两司详请其实廵抚操其权下属鑚营嘱托以缺之美恶定酬赂之轻重摄篆之人久则年余近亦数月徃徃视为传舍情同行劫不恤小民之脂膏但饱谿壑于无厌务偿得署之餽遗而止试思此一年数月之间穷黎何罪而可纵贪暴以剥削之乎此等积弊尤为国法所不容者廵抚叅劾知府应由司道揭报叅劾州县应由司道府揭报所以示公慎无私之义也近有先行叅劾而令其补揭若所劾不公则其补揭未免以势凌之使不得不从果其当劾则司道府既不能公揭于前而复巧饰于后以寛其狥庇失察之咎上下容隐视功令为具文公慎无私之谓何抚标兵丁多者二千余名少亦千余名境内设有匪类窃发借以捍御搜捕今抚臣自谓无行军进勦之职置标兵强弱于度外不加训练噐械朽钝营伍废弛裁汰老弱之兵空粮悉归私橐大非国家设兵卫民之意矣云贵川广猺獞杂处其奉公输赋之土司皆当与内地人民一体休飬俾得遂生乐业乃不虚朕懐保柔逺之心嗣后毋得生事扰累致令峒氓失所至于土豪巨猾结交官吏武断乡曲逞奸干纪之徒毎或弥缝漏网而告休归田之大臣官员安分杜门反狥私吹索借端凌践此皆大失好恶之公尤损保全耆旧之义非镇抚者所当留意乎尔诸抚臣皆荷
　　皇考任用之恩受全省抚绥之朕纉承大统祗遵成宪优礼大臣保全终始惟兾尔等各抒忠悃安靖封疆朕所谕者有则悔悟速改无则省躬加勉两司道府州县各有谕防尔亦宜详细体察与诸属吏共相勉朂同心恊力以尽职守若不念
　　皇考简畀之隆致贻地方黎庶之害负恩旷职自取罪戾朕又安能废法以宥尔乎特谕雍正元年正月初一日
　　谕布政司
　　朕惟国家官制分省开藩尔职居方伯任寄旬宣所以绥辑羣黎布昭徳意实庶邦之喉舌列服之纲维任既重矣责亦大矣府州县官之贤不肖最闗民生休戚当不时察核治行务知其实分别臧否以告督抚尔以无私自信督抚自不以私心致疑协和尽力以劝贤惩不肖则除害兴利一方安矣今计典之黜陟特疏之荐弹朝廷凭督抚之奏章督抚慿布按之详揭尔布政为官吏表式自当益矢公忠若爱憎任情是非倒置以謟事上官通行请托为贤以不善逢迎耻投暮夜为不肖其何以称之屏之翰百辟为宪者哉夫官至监司歴有年当服官之初亷洁自守渐登髙位顿改初心更有矫饰虚声潜纳贿赂陋俗相沿谓之名实兼収其罔上行私为尢甚孔子谓事君勿欺宁不闻乎赋役防计皆尔専司调剂均平乃为称职今钱粮火耗日渐加増重者毎两加至四五钱民脂民膏朘剥何堪至州县差徭巧立名色恣其苛竭小民衣食之资供官司奴之用尔试思户版税籍谁为职掌私横征谁任其咎顾可失于觉察乎各省库项亏空动盈千万是侵是那总无完补耗蠧公帑视为泛常尤为不法宜严革前永杜侵那如司库盘查之责在廵抚亏空之根亦由廵抚廵抚借支而布政不应者少矣然职在监守果能亷正自持则廵抚挟势借支断不能行尔但谨身节用量入为出司库必无亏空矣州县库盘查之责在知府觉察虚实之责独在布政尔但洁已率属不容狥庇州县库必不亏空矣朕深悉弊原所以反覆谆切言之冀尔等悔且改也皇考徳洽区宇六十余年朕嗣守丕基惟成法是式尔等皆
　　皇考简防职任蕃宣果能各効忠诚凛遵功令朕自始终保全加以擢用若营私黩货旷职累民尔既负皇考之深恩朕又安能弛国家之令典三尺莫逭尔其慎之特谕雍正元年正月初一日
　　谕按察司
　　朕惟直省大小狱讼民命所闗国家各设按察司以専掌之一切州县申详至尔司而狱成凡督抚逹部题奏事件皆由尔司定案任岂不重欤
　　皇考仁覆如天毎覧西曹奏牍反覆推详惟寛惟慎逮情真罪当犹施缓决之恩好生之徳洽于民心六十余年于兹朕嗣守大训思四海之内有匹夫匹妇罚非其辜者即非所以继
　　皇考之志夙夜凛凛焉何道而能不滥不实尔司是赖朕惟国家考定律例所以弼教非以厉民是故严立刑书防其或丽于法及至断狱又条分缕析思以曲全其生书曰钦哉钦哉惟刑之恤哉又曰与其杀不辜宁失不经此律例之本意也今或情例相违牵合文法以纳民于网或有两例并见輙上下其手以自遂其私安得无寃狱哉
　　太祖髙皇帝之训曰生杀之际不可不慎聼断之官必期得情大哉圣言包举虞书周礼之义夫折狱凭口供而平反凭案巻今法吏不求得情惟求完结州县案巻之申详尔司者多鍜链口供附于律例兾免尔司之驳查尔司之详督抚督抚之揭部院者又加文致焉兾免三法司之驳查汉路温舒所云奏当既成虽皋陶视之犹以为死有余辜者也口供案巻如是寃抑何从平反咎在聼断之初心原非欲必得其情也今宜厘剔宿弊归于明允毋得因循故事自堕奸欺也大计黜陟由尔司详报督抚宜以用刑明慎执法不阿者为贤能毋以善事督抚弗逆尔意者为贤能也地方豪猾若苖有莠不除不翦害我嘉生至于良善巨室致政大臣猾吏或借端侵抑之非所以称朕意也迩来士大夫好云名实兼収所谓名者官爵也所谓实者货财也习俗媮薄朕甚悯焉夫六亷之义百司攸同至纳贿出入人罪于法尤重戕人之命破人之家以润屋奉身歴观古来逃于国法者十无一二免于天罚者更百无一二书之吕刑曰狱货非寳非聼讼者之明训欤尔司其正已率下使法无枉挠庶防刑措之风尚其朂诸特谕雍正元年正月初一日
　　谕道员
　　尔等官歴佥司所以赞襄藩臬承流宣化者也分守分廵职居协理粮河盐驿各有専司身居是官必顾名思义名者实之华也克副其实而后名归焉如守廵两道首当洁已惠民凡府州县之亷洁贪汚俱宜细加察访不时宻详督抚以凭举劾地方有土豪武断尤宜禁戢翦除卫良锄莠乃称其实若但知趋承大吏或祗图下属陋规一切吏治民生槩置不问贪庸陋劣殊负朝廷设官之意矣粮道専理漕运职任匪轻使徒知起运规例扣尅运费苦累运丁营私烦扰有玷官箴贻害百姓何所底止河道有董率工程之责凡分修河员孰贤孰否俱应洞晰并宜亲身经歴查勘估计某口险峻某口平易某处隄工坚固某处冐支帑金倘不计虚实不辨勤惰仅以纳贿多者为能员餽遗少者为拙吏而于工程漠不经意一遇坍溃谁之咎耶盐道一官尤闗国课迩年盐法弊窦丛生正项钱粮毎多亏欠一由上下各官需索商人巧立名色诛求无已穷商力竭不得不那新补旧上亏国课髙擡盐价下累小民至于官盐腾贵贫民贩卖私盐捕役鬬殴株连人命流弊无穷一由商人用度奢靡相仍陋俗不知节俭致欠额徴尔等运筹盐法宜将陋例积习尽情禁革必思何以苏商何以裕课上供军国下利闾阎方为称职驿道为驿站钱粮所系必亷洁自守乃克剔弊厘奸凡驿逓马匹数目多寡每有假冒开销嵗修船只亦有虚浮不实该员一贪赀货势必昬庸或过于苛覈勒索多方经管属吏疲不能支总之病官病民悉縁贪黩敬尔有官垂诸古训靖共尔位载在风诗尔等各有常职各守官方名实二字极宜体认今以献赂为实虚誉为名动云名实兼収内以欺已外以负国有腼面目其何以立身而抒忠荩乎皇考御极六十余年以轸恤民生为首务各省道员必亲加遴擢谆谆戒勉极其详慎朕缵承大统翼翼小心惟仰体
　　皇考爱飬元元至意亦期尔等争自濯磨振饬风宪以副朕望果能肃清纲纪无致废弛朕当破格奨励其或因循不改朕必置之重法特谕雍正元年正月初一日
　　谕知府
　　国家亲民之官莫先于守令盖州县官与民最亲而知府又与州县官最亲凡州县兴利除弊之事皆于知府有専责焉是知府一官分寄督抚监司之耳目而为州牧县令之表率承流于上宣化于下所系綦重矣汉宣帝有曰太守吏民之本也又曰庶民所以安其田里而无叹息愁恨之心者政平讼理也与我共此者其惟良二千石乎故两汉循良称盛而贤守尤多龚黄召杜诸人大都皆亷洁和平正身率属以与民休飬生息史称其所居民富所去民思此皆彰明较著者也
　　皇考澄肃官方慎简僚吏知府中有政绩茂异声名著闻者必加优眷数年之间即膺殊擢所以鼓励循良务令羣黎受福尔等防
　　皇考简用之恩受国家民社之寄地方不甚辽逺则于民间之疾苦可以周知势分不甚悬殊则于属下之贤否可以洞悉尔果亷正自持屏絶贿赂则督抚监司必不致肆行需索而州牧县令亦不敢肆意贪婪近闻州县火耗任意加増防知頋忌以小民之脂膏饱贪吏之谿壑由尔不能却遗金于暮夜又安能禁属吏之滥征乎盘查仓库必须覈实不可视为故事乃或借盘查之名勒索餽遗是因盘查而亏空愈甚矣尔能时勤劝诫加以体恤则州县可无亏空之虞能制节谨度淡泊是安则尔亦可免亏空之累劝农课桑以厚风俗禁戢强暴以安善良平情聼断以清狱讼皆尔职守之所当尽者至于督抚举劾州县必由尔之详揭务须秉公持正勿渉偏私若善于逢迎者从而庇防荐防之而端方恬静之人反故为摧抑下吏皆苟且营私以求容悦地方之事尚可问乎居官者毎有初入仕途清操自矢渐登华要顿改初心既知砥砺亷隅即当始终一节更有巧于仕宦者人毎谓其名实兼収朕最不觧此语夫名者实之华果能洁已爱民奉公尽职此所谓实也治行称首民歌舆颂此所谓名也实至而名随之如本立而华茂焉若以弋取虚誉为名而以封殖多藏为实此则小人之尤更甚于贪黩彰闻之辈矣朕缵承大统夙夜祗惧惟恐有负
　　皇考付托之重深兾尔等各体此意精白乃心以古循良自勉若狥私纳贿不能率属爱民贻害地方蔑视宪典三尺具在朕不能为尔等寛也特谕雍正元年正月初一日
　　谕知州知县
　　朕惟国家首重吏治尔州牧县令乃亲民之官吏治之始基也贡赋狱讼尔实司之品秩虽卑职任綦重州县官贤则民先受其利州县官不肖则民先受其害膺兹任者当体朝廷惠飬元元之意以爱民为先务周察蔀屋绥辑乡里治行果有其实循卓自有其名非内聚贿而外干誉谓之名实兼收也全省吏治如作室然督抚其栋梁也司道其垣墉也州县其基址也书云民惟邦本本固邦宁夫所以固邦本者在吏治而吏治之本在州县苟州县之品行不端犹基不立则室不固庸有济乎
　　皇考临御六十一年灼知州县之重特行引见咨询明试至详至慎其有亷能之员毎不次超擢以示鼓励今海内羣黎皆
　　皇考所懐保也朕膺
　　宗社重寄思缵
　　皇考之治功惟尔州县诸臣具有父母斯民之责其为朕立之基址以固邦本焉诚能洁已奉公实心尽职一州一县之中兴仁兴让教孝教忠物阜民安刑清讼简朕将升之朝宁用作股肱如或罔念民瘼恣意贪婪或朘削肥家或滥刑逞虐或借刻以为清或恃才而多事或謟媚上司以贪位或任纵胥吏以扰民或狥私逞欲以上亏国帑王章具在岂尔贷欤更有任州县时私肥已槖而漫云且俟显要方立名节者其与初市清名晩而改操之人何以异哉至于钱粮闗系尤重丝毫颗粒皆百姓之脂膏増一分则民受一分之累减一分则民沾一分之泽前有请暂加火耗抵补亏空帑项者皇考示谕在廷不允其请尔诸臣共闻之矣今州县大耗任意加増视为成例民何以堪乎嗣后断宜禁止或被上司察核或被科道紏参必从重治罪决不寛贷夫欲清亏空之源莫如节俭正直节俭则用无不足正直则上官不可干以私若朘小民之生以饱上官之贪欲冒不测之罪以快一时之奢侈岂砥砺亷隅为民父母之道乎尔州县等官其恪共乃职勿贻罪戾毋谓地逺官卑朕不及察其贤否也特谕雍正元年正月初一日













　　世宗宪皇帝御制文集巻一
　　钦定四库全书
　　世宗宪皇帝御制文集巻二
　　敕谕
　　谕提督
　　国家武功赫濯绥靖区夏用资专阃统率全省将士俾黎庶諴和疆圉寜谧提督之任綦重矣当兹海宇承平士卒狃于晏安不以兵革为事相沿日乆营伍渐弛非所以肃军政饬戎行也尔等皆系
　　皇考简用节钺之大臣尤宜恪遵令典倡率所属将弁简阅卒伍整理噐械操演技勇平时讨论军寔训练精勤乃称节制之师折冲御侮庶几有备无患矣夫储粮裕饷所以足兵食壮干城非为饱一人之私槖也乃虚兵冒饷侵渔扣尅视为故常以致朝廷恤兵养士之典止供将吏肥家之计居心多欲自难弹压下僚驭众寡恩何以振兴士气提臣职任拊循果能亷正自持无虚给饷俾士饱马腾有不感激思奋者乎至山海要区得
　　人最重尔身为大帅凡将佐偏禆果其智勇素着才技优长肃纪律而辑兵民歴有成绩之员或军政荐举或破格题请皆当予以优擢如本系庸劣之弁徇情面受贿赂始则权宜委任旋复列名保奏不特冒干名噐必致贻误地方滥用匪人之咎其能逃于功令乎且设兵所以卫民文武官属殊途而辖兵爱民均有责焉如各执已见不相和协势必有纵兵虐民挟制长吏以逞威作奸者在文臣岂容辞咎而提臣统领水陆重师管辖不严调剂不力致文武抗衡兵民异视责更难逭书曰同寅协防和哉尔当一秉虚公和衷办事严饬将弁于所属汛地实心捍卫勤缉奸宄俾居民安堵无虞地方咸受其利益尔等皆勤劳素着効力年乆之人皇考屡加防擢洊膺斯任朕祗遵成宪优遇大臣保全终始尔等其各抒忠悃以无负朕爱养兵民之至意其总兵副将防逰等官各有谕防尔亦应详细体察同心协力共相防励靖共尔位永奠封疆特谕雍正元年正月初一日
　　谕总兵官
　　国家幅广大凡岩疆重镇关塞要害之地设立总兵俾之镇守上承督臣之节制下树将弁之表率辑兵安民厥任綦重居是官者当以寜谧地方为念严饬官兵廵缉奸宄倘有匪类务必穷尽根株使宵小无从潜匿良民得以寜居若平时漫无觉察日乆必致蔓延绸缪未雨之谓何武臣虽不干民事然保障捍卫责有攸归守此方即当轸念此方之民毋得视之膜外纵兵肆扰至文武职任虽分尽心王事则一彼此和同心共济自不致贻误公事况揆文振武经术同源善于恤兵必善于爱民尚何至纵兵虐民失国家设兵卫民之意乎总兵统辖营汛甚多当以训练为先娴骑射整队伍备噐械限期校阅勤惰严分赏罚明而军政肃隐然一长城矣所属将弁兵丁智勇超羣则立登荐剡武艺精熟则特防戎行以之鼓厉军士犹有古良将风焉兵之所需粮饷防重给粮而扣尅则师旅有枵腹之忧缺兵而不补则营伍有空虚之患总兵率先洁已严饬偏禆毋得乆悬兵缺以恣侵渔毋得尅减额粮以肥囊槖则兵籍无虚士气益奋有不収臂指之效者乎至于驭兵之道务在寛严得中过寛则兵以怠玩而生骄过严则兵以拘廹而滋怨能于严明之中隠寓爱恤之意庻几上下一心忠义自奋此又在尔镇臣之善为运用者也仰惟
　　皇考垂诚提镇诸臣有曰韬钤宜裕纪律宜明拊循宜至训练宜精又曰文武辑睦毋相抗衡军民调剂各得其平煌煌
　　天语勒于箴规乆矣尔等皆系
　　皇考简畀之人果能实心力行不致始勤终怠上负圣训朕心嘉乃成绩必懋钖殊典如其徒拥厚禄虚縻尔位既无益于兵民致有乖于令典国法森严朕不尔贷也特谕雍正元年正月初一日
　　谕副将防将游击等官
　　朕惟国家兵制凡疆宇要地既设提督总兵统率镇守又设副将参逰分列营伍逓相钤辖盖从古治兵有大帅必有偏禆所以宣扬威武协赞军机収指臂之効奠磐石之安也尔等所属地形有险昜兵数有多寡各宜预定练兵之法亲校骑射严试技勇简防骁鋭更换老羸务令一营士卒人材雄健武艺精娴又时教以行阵使之歩伐进退井然有法日演月习气壮心齐自成有制之师而无难折冲御侮矣乃有不肖将弁不勤训练按籍徒有虚名责效毫无实济营伍废弛为害防大究其弊由于将弁之贪利而废法一在冒虚粮而兵无实数一在尅月粮而兵有怨心上亏天家之粮饷下朘穷卒之脂膏身司戎务而不能亷正以服众虽日示训练之法谁为之踊跃用命乎尔等遇有兵丁空缺即选力勇技精者补足队伍至于马歩各粮按期领给不得尅减分毫古之良将多以爱恤士卒克建肤功投醪挟纩之风尔等宜知向慕焉官军之协守一方所以捍卫一方之百姓故曰设兵以卫民也防乱于未萌缉奸于已发俾居民安家乐业共享升平自然受兵之利而不受兵之害倘或约束不严纵兵肆虐诱赌放债恃强夺利甚至地方小警漫不防御缉捕以致奸宄滋蔓徒缷责于有司文武失和秦越相视殊背国家设兵镇守之意律法具在罪有攸归至于尔等简用督抚中军责任匪轻尤宜洁已奉公恪遵法纪至都司守备千总把总等贠各有城守汛防之责亦宜努力称职自奋功名朕念尔等曽受
　　皇考选擢之恩自应保守前劳力圗后效果能整饬戎伍允着干城之望朕自不惜宠以崇阶倘若废隳武备侵渔糗刍甚且妄执武官不惜死之言恣意逞威虐民生事为害地方王法森严决难轻贷特谕雍正元年正月初一日
　　谕督学
　　朕惟自古帝王皆以兴贤育才为务我国家自
　　太祖
　　太宗肇造鸿圗
　　世祖定鼎中夏首隆学校加意人才开国规模超越前古至我
　　皇考圣祖仁皇帝御极六十一年培养教育怙冒涵濡深仁厚泽有加无已
　　御制训饬士子文颁布学宫东西南朔海澨山陬戸习诗书家敦礼乐遐迩无不向风文教之隆无过于此矣朕缵承大统遵守旧章寤寐求贤惟恐或失念学校为士子进身之阶督学一官尤人伦风化所系遴选各省学臣倍加郑重尔等湏亷洁持身精勤集事实行文风两者所当并重若徒事文华而不敦崇实行犹未为尽职也表扬忠孝节义崇祀先圣先贤访求山林隠逸搜罗名迹藏书而衡文一道专以理明学正典雅醇洁为主古人云言乃心声气由夙养必士品端而后文风正他日为国家柱石为朝庙羽仪不綦重欤勿私纳苞苴勿瞻徇情面勿轻视武途勿滥取祠防勿矫激沽名勿昏庸废事勿卑汚贬节勿骄暴凌人胥吏必谨闗防幕客尤宜选择如此则内外交毖本末兼修上不负朝廷下不愧多士朕耳目所及必有见闻若防頋声名亷隅不饬国有常宪罚必随之尚其勉旃毋忽特谕雍正元年正月初一日
　　谕各省闗差盐差
　　从来闗盐税之设所以通商裕国或用钦差专辖或令督抚兼理无非因地制宜利啇便民之至意也朕前于闗盐两差各下谕防诰诫谆切但旗员向来相沿成习阳奉隂违任意侈靡不知撙节额外加派苦累商民差满之日惟恐囬京有当差効力之事毎以缺额恳求寛限希图掩饰是以不惮丁寜再加申饬大抵闗差之弊皆未讲日计不足月计有余之长防惟知目前小利恣意侵渔聼信家丁纵容胥吏开关分别迟早肆无厌之诛求报单任意重轻为纳课之多寡饱谿壑者则任其漏税代为朦胧不遂欲者则倒箧倾箱一物不免致商贾畏惧裹足不前行旅徬徨越闗迂道则困商实所以自困也盐差之弊尤合重惩飞渡重照贵卖夹帯弊之在商者犹小加派陋规弊之在官者更大若不彻底澄清势必致商人失业国帑常亏夫以一引之课渐添至数倍有余官无论大小职无论文武皆视为利薮照引分肥商家安得而不重困赔累日深则配引日少配引日少则官盐不得不贵而私盐得以横行故逐年之课难以奏销连嵗之引尽皆壅滞非加派之所致与故闗差惟在严禁苛求使舟车络绎货物流通则税自足额盐差惟在力除加派使啇困少苏尽复旧业则课自赢余至于督抚系封疆大吏更当仰体朝廷归并之意闗政不得视为帯理漫不经心误任属员聼其剥削盐政不得防恤穷商独专厚利硬派州县计口征钱夫闗部属尚有顾忌恐督抚持其短长今归督抚则何所瞻顾廵盐御史地方官或不奉约束今归督抚则孰敢抗违况钦差犹毎年更换而督抚兼理则无限期若不实心奉行使风清弊絶则大负归并之本意矣至将耗羡充课固属急公但恐以耗羡归正额而正额之外复加耗羡商民重输叠出何以堪此朕深悉闗盐扰累之害垂念商民营逐之苦特谕尔等经理税者务期奉公守法遴委得人知啇旅之艰辛絶箕敛之弊窦通啇即所以理财足民即所以裕国如自利自便防上行私责有攸归其悉遵朕意特谕雍正二年二月初二日
　　谕八旗文武官员人等
　　国家念尔等祖父皆属从龙旧臣着有勲绩故加恩后裔量材授官兾収心膂驱防之効尔等自当恪守官箴勤劳王事建股肱之盛烈垂清白之家声庶几上以仰报君恩下以显扬世羙乃毎见旗员居官贤否杂出不能悉体朕意由筮仕之初輙谓旗人与汉人不同汉人无累可以硁硁自守旗人则本旗官属需索多端亲族往来责望甚众万一任满又不免有当差之累自此念一起百弊丛生不以忠君体国为心不以旷职殃民为惧潜通贿赂恣意苞苴惟期囊槖之充尽防亷隅之守殊不思国家察吏亷者奬贪者惩满与汉无二法也尔等果能洁已奉公始终一节休声丕着惠政日闻朕自当从优擢用以示奬励凡所过虑皆可不必如其不然则法网难寛纵家拥厚赀安能坐享乎至于尔等家世武功业在骑射近多慕为文职渐至武偹废弛而由文途进身者又秪侥幸成名不能苦心向学玩日愒时迄无所就平居积习尤以奢侈相尚居室噐用衣服饮馔无不备极纷华争夸靡丽甚且沉湎梨园遨逰博肆不念从前积累之维艰不顾向后日用之难继任意糜费取快目前彼此效尤其害莫甚朕特加谆谕自兹以后出仕者各宜精白乃心靖共尔位人人以亷能自矢不得借汉人无累旗人有累之説以遂其防上行私之术八旗子弟各习其业文则潜心制义博览诗书务求用世之实学武则娴习弓马讲究韬畧预储阃外之良材苟谋一业必思一业之成则人无废业将授一官自获一官之用而国无旷官矣且各崇俭戒奢安分循礼殳以诫其子兄以诫其弟与其恣情纵意博一日之豪华何如量入为出谋百年之生计与其荡检逾闲作无借之匪类何如谨身寡过勉有用之事功以报朝廷以绵世泽以敦风俗以保身家顾不羙欤大雅之诗曰凡周之士不显亦世盖欲防附先后之子孙亦世世脩徳与周匹休也尔八旗皆佐命后昆深愿克绍前脩荣名悠逺国家亦重有赖焉其各钦承毋忽特谕雍正二年二月初二日




　　世宗宪皇帝御制文集巻二
　　钦定四库全书
　　世宗宪皇帝御制文集巻三
　　敕谕
　　谕直省督抚等官
　　朕惟抚养元元之道足用为先朕自临御以来无刻不厪念民依重农务本业已三令五申矣但我国家休养生息数十年来戸口日繁而土地止有此数非率天下农民竭力耕耘兼収倍获欲家室盈寜必不可得周官所载廵稼之官不一而足又有保介田畯日在田间皆为课农设也今课农虽无专官然自督抚以下孰不兼此任也其各督率有司悉心相劝并不时谘访疾苦有丝毫妨于农业者必为除去仍于毎乡中择一二老农之勤劳作苦者优其奬赏以示鼓励如此则农民知劝而惰者可化为勤矣再舍旁田畔以及荒山不可耕种之处度量土宜种植树木桑柘可以饲蚕枣栗可以佐食桕桐可以资用即榛楛杂木亦足以供炊防其令有
　　司督率指画课令种植仍严禁非时之斧斤牛羊之践踏奸徒之盗窃亦为民利不小至孶养牲畜如北方之羊南方之彘牧养如法乳字以时于生计不无禆益总之小民至愚经营衣食非不廹切而于目前自然之利反多忽畧所赖亲民之官委曲周详多方劝导庶使踊跃争先人力无遗而地利始尽不惟民生可厚风俗亦可还淳尔督抚等官各体朕惓惓爱民之意实心奉行倘视为具文苟且涂饰或反以扰民则尤其不可也特谕雍正二年二月初九日
　　谕武臣
　　我
　　皇考圣祖仁皇帝优待武臣恩眷之隆自昔希比诸武臣感激恩宠遇事则奋力効命甚属可嘉但平日居官砥励操守于此方兵民安静抚恤之道不及夫为将弁者固贵乎材勇然使但有冲锋破阵之才而不能洁已爱人抚绥士众或至扣尅贪婪人罹其害则与命图利之盗贼何异彼盗贼之肆行刼掠不恤身命何尝不勇但因利人财物遂谓之为贼而法必诛戮勇不足称适为可耻凡尔武官务湏亷洁持躬奉法循令恤兵爱民绥辑地方遵国宪正所以重身家也设或婪财奕利横生事端致干法网则地方既滋扰害而法所不容国家又失一勇力可用之材岂不可惜是知心存报国防在平日之爱恤兵民安静守分耳若至生事扰害之后虽或捐躯亦何所补从前纵有防劳亦不足以赎此日之罪愆矣尔将弁当各轻目前小利勉为国家栋梁垂名竹帛以图光前裕后之功业可也勉之戒之勿负朕谆谆告诫之意特谕雍正三年五月初五日
　　谕中外臣民
　　自古帝王致治諴民莫不以重农为先务书陈无逸先知稼穑之艰难诗载豳风备叙田家之力作论语云百姓足君孰与不足孟子云民事不可缓也盖国以民为本民以食为天农事者所以承天养人乆安长治之本也我国家抚绥寰宇
　　圣祖仁皇帝临御六十余年深仁厚泽休养生息户口日増生齿益繁而直省之内地不加广近年以来各处皆有収成其被水歉収者不过州县数处耳而米价遂觉渐贵闽广之间颇有不敷之虑望济于邻省良由地土之所产如旧而民间之食指愈多所入不足以供所出是以米少而价昂此亦理势之必然者也夫米谷为养命之寳人既赖之以生则当加意爱惜而不可萌轻弃之心且资之者众尤当随时撙节而不可纵口腹之欲毎人得省一勺在我不觉其少而积少成多便可多养数人若人人如此则所积岂不更多所养岂不更众乎养生家以食少为要诀固所以頥神养和亦所以节用惜福也况脾主于信习惯便成自然毎见食少之人其精神气体未尝不壮此显而可见者至于各省地土其不可以种植五谷之处则不妨种他物以取利其可以种植五谷之处则当视之如寳勤加垦治树艺菽粟安可舎本而逐末弃膏腴之沃壤而变为果木之塲废饔飱之恒产以幸图赢余之利乎至于烟叶一种于生人日用毫无禆益而种植必择肥饶善地尤为妨农之甚者也小民较量锱铢且但顾目前而不为乆逺之计故当图利之时若令其舎多取寡弃重就轻必非其情之所愿而地方官防之以法则势有所难行转滋纷扰惟在良有司勤勤恳恳谆切劝谕俾小民豁然醒悟知稼穑为身命之所闗非此不能生活而其他皆不足恃则羣情踊跃不待督课而皆尽力于南畆矣朕闻江南江西湖广粤东数省有一嵗再熟之稻风土如此而仍至于乏食者是地土之力有余而播植之功不足岂非小民习于怠惰而有司之化导者有未至耶或者曰米谷太多则价贱而难于粜卖昔人有谷贱伤农之説谚语所谓熟荒者此则不必过虑假若小民勤于耕作収获丰盈致于价贱而难于出粜朕必多发官价以籴买之使重农务本之良民获利而有余赀也朕生平爱惜米糓毎食之时虽颗粒不肯抛弃以朕玉食万方岂虑天庾之不给而所以如此撙节爱惜者实出于天性自然之敬慎并不由于勉强且以米谷乃
　　上天所赐以生养万民者朕为天下生民主惟有敬谨寳重仰冀
　　天心黙佑雨旸时若嵗获有秋俾小民家有盖藏人歌乐土朕既为亿万生民计不敢轻忽
　　天贶尔等绅衿百姓独不自为一身一家之计乎朝夕生养之需既受
　　上天之赐若果加意爱惜随时撙节则
　　天必频加钖赉长享盈寜之福若恣情纵欲暴殄天物则必上干
　　天怒不防眷赉而水旱灾祲之事皆所不免其理岂或爽哉又闻江西广西地方竟有以米谷饲养豚豕者试思谷食之与肉食孰重孰轻孰缓孰急而乃以
　　上天之所赐小民终嵗勤苦之所获者为豢养物类之用岂不干
　　天和而轻民命乎朕所以惓惓训谕惟期天下之人专务夲业以杜浮靡爱惜物力以图乆逺共体朕敬迓天庥勤恤民隠之意则尔等家室必益至于丰饶尔等子孙必永绵其福泽思之思之毋忽朕言特谕雍正五年三月初三日
　　谕科甲出身官员
　　记载之失实人多忽而不知觉察朕侍
　　皇考圣祖仁皇帝数十年时时祗聆
　　圣训今观臣工记载者舛错踈漏之处甚多朕嗣统以来元年二年内阁面奉之防书写时动輙讹舛自张廷玉为大学士听朕谕防悉能记忆缮録呈览与朕言相符盖记载一事良非昜昜毫厘千里之差不可不慎是以诸臣欲记朕谕者朕皆令缮写进呈之后方许存稿恐其失实以传讹也朕因科甲积习有闗世道人心屡进翰詹科道诸臣而面谕之旋令翰詹等百余员记録所闻缮折以进朕一一披览则人人各殊有与谕防全不相符者有数语偶合而记忆不全者又有词句鄙俚意义防晦者以一日同奉之谕防而至于百其人者百其説不亦舛谬之甚乎其中若有能文之士私自存録流传于后遂以为朕当日之训防固然也其贻误不浅矣朕观前史所载未可全信毎滋后人之口实如汉文帝见贾谊问以神至夜半前席一事李商隠则为诗讥之曰可怜夜半虚前席不问苍生问神夫贾谊入见时文帝方受厘坐宣室因感神之事而问之此固非问苍生时也如欲问苍生之事随时可以召对又何必夜半哉至于坐乆前席亦寻常事耳且文帝汉之贤主也恭俭仁厚移风昜俗阅歴世务深矣视贾谊之踈狂少年其才识相去何啻什伯盖知其不足与问苍生故姑问神耳贾谊经济具见治安防中不独论当世之务迂濶难行其于尧舜之治道亦未窥见本原也贾谊之防仅托诸空言文帝之功已见诸实事文帝岂弃才之主哉而王勃又谓屈贾谊于长沙非无圣主窜梁鸿于海曲岂乏明时朕以为屈贾谊于长沙必须圣主窜梁鸿于海曲正待明时鸿之诡激自弃于肃宗之朝谊之踈狂未足以佐文帝之治安得以是为二君讥议哉孔子尝言为君难即此可见设有一夫私议妄自记载非惟庸主无由剖析虽明哲之君亦何从闻见而正其是非其流传失实受诬于后世者不知凡几矣孟子曰尽信书则不如无书诚以记载未可尽凭而欲杜好议论者之口也人情厌常喜新稗官野乘好事者流无端撰成一説娓娓动听按之皆子虚乌有此其荒唐诞幻无足论者若夫记言记事国之大典将以徴信后世乌可或忽今乃亲承提命而记録多舛尚足当载笔缵言之任而无忝乎用是荟萃翰詹诸臣奏折细加拣汰其与朕之谕防间有符合者采摭联缀融防成篇付诸剞劂人赐一帙俾各朝夕观省是训是行以袪科甲之积习并知记载失实之非庶乎憬然愓然歴乆而勿忘也夫
　　谕科甲出身官员等国家设科取士原欲得读书明理之人列于庶位俾皆公忠体国实心任事于国计民生均有禆益此科甲之所以可重也乃科甲出身之人不思秉公持正以报国恩相率而趋于植党营私之习夤縁请托朋比袒防以至颠倒是非排防报复无所不为风俗人心之害莫过于此朕御极以来多有人论科甲中人不可信朕于尔等科甲诸臣推心置腹期待甚厚以为用人者若舍尔等读书之人则将以何等人为可用然使尔等积习相沿惟以党防师生同年为事夤縁朋比贻害于人心风俗将使为君上者虽欲用科甲之人而有所不可则科甲诸臣抑何自暴自弃贻笑于天下以至此也朕早夜孜孜欲使万民各得其所措天下于乆安长治何事不加整顿厘饬务令秩然就理岂容尔等科甲中党援积习为世道生民之害而不望其翕然丕变乎夫以科甲流品相夸尚其风自唐宋以来即有之至前明而流弊已极不知读圣贤之书惟以致君泽民为贵不在科甲之名也古之臯防稷契谁为科目乎科目中人遇不从科目出身者即鄙薄而非笑之不知彼之非笑科目者更甚此如江浙人讥山陜为粗鲁山陜人亦诮江浙为懦弱何闗人品之轻重乎国家用人行政惟贵至公有人因科目而营私党防即有非科目之人偏受其害如黜陟之际不肖者或以科目之党援而升擢必有贤才因而屈抑矣赏罚之间有罪者或以科目之党援而幸免必有无辜因而寃滥矣科甲之积习一日不革则天下之公理一日不着尔等当豁然醒悟庶可使歴代相沿之弊习廓然顿除也且尔等亦思朕之不惜烦劳谆谆诰诫必欲尔等觉悟改昜者岂惟上为国而下为民乎盖以尔等品行之邪正于此分尔等名节之成败于此判而尔等切身之利害更即于此而辨若使请托公行毫无顾忌则地方官员皆得任意作奸戕虐百姓罹其害者非尔之至亲族属即尔之乡党邻里尔亦何所利焉况尔等以党援袒防为利者不过图一时门庭之烜赫而已独不思身后子孙能必其世世常为科甲乎一朝失势则尔等子孙不即转受科目之欺凌倾防乎目前之利甚小日后之患害甚大朕为尔等计之熟矣尔等乃不自猛省乎朕非禁絶尔等师生之分谊欲其不相往来也诚使师生同年平时互相规劝朂以道义励以公忠各为国家分猷宣力虽日相亲近奚害焉且尔等素以师生之谊情同父子则为父兄者自当教子弟以正岂可使之夤縁请托而不知耻乎为子弟者自当事父兄以礼岂可与之夤縁请托而不知非乎从来请托营求甚属无益如州县选得地方有求部院大臣作书嘱托上司者在公正大臣自必不应设或应其所请而致书彼督抚大吏遂肯徇情曲庇乎徒使其人恃有奥援之请托遂至放佚怠惰不自检束以极于贪污狼籍难免督抚之劾彼请托者能挽救之乎不如无所请托其有才有守者不患无以自见即中材之人亦以胸无倚仗皆警勉砥砺不敢为非而得以自全然则科目中人为其子弟亲属钻营请托者亦愚之至矣朕之训诲开导至再至三亦似为从古君臣之际所最罕得之遭逢尔等皆读书明理之人果能深体朕懐服膺朕训幡然洗心涤虑尽改其积习有何不能办理之事百僚师师和衷共济何患政治不臻上理乎且人无不可改之过亦无不可化之气质孔子云虽愚必明虽柔必强惟在其人自励耳尔等聼朕训防不但贵于心悦诚服要在身体力行不可一时面从过后輙忘须时时警愓常若在朕前亲受提撕方不虚朕谆切训诲之至意也尔等翰林自以文章为职业但须为经世之文华国之文一切风云月露之词何所用之若既改官则各有当尽之政务人之心思才力难以兼营不可自负文人荒其职守盖文章政治理本相通事无旁贷急所当务方为尽职至于赋诗饮酒自附于晋人风流此种恶习所当深戒而痛絶者也翰林科道乃国家所赖以转移风化之人朕所以属望尔等者甚为切至朕观初次训诲时尔等领防者数十人中数人而已二三次觉领防者过半今则不能领防者大约不过四五人诚知朕所以再三训谕不惜烦劳者实为国计民生之休戚实为人心风俗之安危实为尔等身家子孙之利害尔等各有天良自应人人觉悟感奋翕然丕变尽去其党援朋比之积习为朝廷殚竭忠诚秉公持正办理庶务将见君臣上下一徳一心治道自此而日隆世风自此而日厚我国家亿万年长享升平尔等子孙亦世防其福如此而谓科目之取士固足重也岂不羙欤尔等其共勉之特谕雍正七年十一月初五日
　　谕内外羣臣
　　自古帝王之治天下未有不以惩逰惰为要务者考之制曰无旷土无逰民周礼曰宅不毛者出里布民无职业者出夫家之征所以董戒之者至详且悉矣但人祗知逰手逰食之人以及僧道之軰不耕而食不织而衣以为此安坐而食不事生产者也自朕观之上自天子下至百官庶职何一非逰手逰食之人哉名不农工商贾之籍身不习耕桑负贩之劳以庶民之脂膏供一已之日用而出者受者皆安为固然盖以天生民而立之君承以大夫师长本欲其率作兴事兴利除害以惠养黎元忧民之忧乐民之乐使天下清和咸理庶绩恬熈共受升平之福故下之人力而致之上之人坐而享之即不耕而食不织而衣亦可以对斯民而不愧诚以我之职掌无亏论报施之理亦当如此也至若不能称职之君臣食人之食衣人之衣而于民间疾苦漠然不一经其心其咎已与逰惰之民等若再行一不便于民之事发一不利于民之令使闾阎愁困不获寜居是小民竭其手足胼胝之力以供上而转受上人之苛虐扰累不但扪心自问惭赧实多即神明昭察责以报施之常理其能逃于谴责乎彼逰惰之人不事生业不过自败其行检未尝害人而人犹恶之况受人之养而即以害人又岂逰惰之可比乎朕为此时刻儆愓不释于懐毎见天下官吏习而不察者甚多用是信笔直书俾覧者各自猛省特谕雍正九年正月二十日
　　谕办理军机大臣
　　自古用兵之道首以申明号令为务周易曰师出以律周书曰不愆于六歩七歩不愆于四伐五伐乃止齐焉可知进退歩骤之间尺寸不可违越方为节制之师而平日必须申明号令使三军之士无不熟知深晓倘其中或有不遵者则按军律置之于法是其获罪乃本人之自取无所归咎虽领兵将帅不能以已意一毫轻重于其间此大公之道也我国家武备精强超越往古歴来军行之际纪律严明信赏必罸是以天戈所指迅奏肤功此中外臣民所共知者今承平日乆新进少壮之人未曽亲歴戎行则于从前规制未必一一谙练若不详悉申明宣谕以致官弁兵丁等或因防于不知而遽罹罪谴朕心实为不忍今特令大臣等酌议军令条约经朕亲加览定凡大端细务莫不备载其中者盖以军机闗系至重必使事事合于纪律人人祗奉章程勿犯重罚而妄冀从轻勿因事小而不遵成法将来荷天眷佑奏凯言旋凡我弁兵等数十万人有大功而无小过此则朕心所厚望者也着即刋刻交与两路大将军通行颁布咸使凛遵特谕雍正九年八月初十日








　　世宗宪皇帝御制文集巻三
　　钦定四库全书
　　世宗宪皇帝御制文集巻四
　　诏
　　登极诏
　　惟我国家受
　　天绥祐
　　圣祖
　　神宗肇造区夏
　　世祖章皇帝统一疆隅我
　　皇考大行皇帝临御六十一年徳茂功髙文经武纬海宇宁谧厯数悠长不谓谢弃臣民遽升
　　龙驭亲授神器属于藐躬朕
　　皇考大行皇帝
　　徳妃之子昔二皇子弱龄建立深为
　　圣慈钟爱寝处时依恩勤倍笃不幸中年神志昏愦病类风狂皇考念
　　宗社重任付托为艰不得已再行废斥待至十有余年沉疾如故痊可无期是以
　　皇考升遐之日
　　诏朕缵承大统朕之昆弟子侄甚多惟思一体相闗敦睦罔替共享升平之福永图磐石之安孔子曰三年无改于父之道我
　　皇考临御以来良法羙政万世昭垂朕当永遵成宪不敢少有更张何止三年无改至于
　　皇考知人善任至明至当内外诸大臣朕方亟资翊赞以期终始保全务宜竭尽公忠恪守亷节俾朕得以加恩故旧克成孝思倘或不守官箴自干国纪既负皇考简防委任之恩又负朕笃爱大臣之谊部院属吏直省有司亦宜实心任事洁己奉公不得推委上官自旷厥职天下百姓受
　　皇考恩泽日久蠲赈频施劝惩备至间有愚氓干犯律令
　　皇考毎遇谳决必加详审爰书累牍披阅靡遗少有可生之路立施法外之仁凡我百姓各宜孝亲敬长畏罪懐刑以副朕仰法
　　皇考如天好生之意兹因诸王贝勒大臣文武官员人等佥谓天位不可久虚再三陈请朕勉狥舆情暂抑悲痛于是月二十日祗告
　　天地
　　宗庙
　　社稷即皇帝位以明年为雍正元年仰惟
　　先志之宜承深望
　　皇图之永固遹昭新化期衍旧恩于戯追慕
　　前徽继述无忘于夙夜广推
　　圣泽恩膏愿被于寰区凡尔亲贤文武其共矢荩诚各输心膂用绍无疆之业永垂有道之休布告天下咸使闻知
　　恭上
　　圣祖仁皇帝庙号尊諡诏
　　古帝王有出世之勲必有非常之諡故黄帝表中和之羙颛顼着谦约之文大行受大名扬光本因乎法地有功兼有徳加号必极乎同天此追尊之钜典守国之常经也恭惟我
　　皇考大行皇帝
　　受箓绵长
　　膺图悠乆以生知安行之至圣行存诚主敬之实功无一事不上合
　　天心无一念不下周民虑郊禋飨
　　帝嵗必
　　躬行祈谷佑民典恒防举
　　慈闱定省宗系展庸问夜求衣卑宫菲食万防悉归于尽善庶政一出于大中式劝官方广开言路奨亷课吏敕法儆邪噐以使人公能服众赈防之诏屡下十行放免之租动成千万寛刑肆赦发帑赉兵廵省恩膏备详方畧治河经畧具载史书以自强不息之精神为久道化成之事业
　　武功之赫濯则荡清三孽平定沙漠元裔灭除台湾置郡収水西而抚红苖定土番而复三藏
　　文徳之光华则
　　亲临太学
　　特幸阙里严饬学臣敦训士子増博士之员跻十哲之享
　　手定五经穷研六艺诗同雅颂文嫓典谟学贯百家圣实天纵深仁厚泽溯四千余载之史册莫有等伦伟烈丰功纪六十一年之政治何能悉举今
　　龙驭上賔星霜未改普天之思慕应与嵗月而俱深率土之攀号惟望
　　徽称之允合朕缵承鸿寳嗣守丕基方继述之是图岂追崇之敢后谨命诸王贝勒大臣文武羣臣稽考礼文恭荐
　　諡号卿士百辟不谋同辞肇举上仪恪遵旧典祗告天
　　地
　　宗庙
　　社稷于雍正元年二月十九日奉
　　册
　　寳恭上
　　皇考大行皇帝
　　尊諡曰
　　合天运文武睿哲恭俭寛裕孝敬诚信功徳大成仁皇帝
　　庙号曰
　　圣祖既表尊亲之大义当施逮下之洪恩于戯
　　帝徳难名固揄扬之莫罄
　　圣功丕显期昭示于无穷庶慰遐迩之心以协
　　天人之愿布告天下咸使闻知
　　圣祖仁皇帝配
　　天诏
　　朕惟孝经云孝莫大于严父严父莫大于配天礼记云惟圣人为能飨帝孝子为能飨亲故周颂着思文之什大易垂殷荐之辞歴稽迈古侑食始于有虞爰考前章合祀起于周室所以报功崇徳尊祖显宗也朕缵承大业绥理万方既用享于
　　祈年将升中于
　　迎日恭惟
　　圣祖仁皇帝
　　动符干健
　　静合坤元
　　广大髙明奉无私以成化
　　含清穆推至教以乗时育万物而显诸仁
　　徳周有截包五行而藏诸用
　　道运不言建极敷猷刚柔并济体元立制仁义兼施礼乐兵农法四序之春秋冬夏刑威劝赏代六气之风雨雷霆户牖三光提封八极东渐西被北燮南谐中国有圣人瀛海仰日星之临照
　　王者大一统遐荒沐霜露之霑濡得一以清得一以宁号均三大无不持载无不覆帱声并两仪论参赞之成功与地天而俱泰补化育之不足见民物之咸亨荡荡无名岂梯阶之可及苍苍在望非测管之能窥三五以来所称裁成辅相范围曲成先天而天弗违后天而奉天时者惟我
　　圣祖仁皇帝实克尽之允宜
　　配享南郊跻坛北畤用是上稽前典下慰舆情昭告天
　　地
　　宗庙
　　社稷率诸王贝勒文武羣臣于雍正元年十一月二十五日冬至恭祀
　　上帝奉
　　圣祖仁皇帝配享雍正二年正月初六日上辛祈谷恭祀
　　上帝五月初一日夏至恭祀
　　皇地祗并奉
　　圣祖仁皇帝配享振金声以逹气
　　昊帝来賔捧玉瓒而献诚
　　列圣昭格隆仪备举浩泽均宣于戯贻谋佑啓敢忘覆载之
　　洪慈对越骏奔俨覩隂阳之合撰青门升燎防一人报本之心绀幄
　　居歆协万国尊亲之愿布告天下咸使闻知
　　遗诏
　　自古帝王统御天下必以敬
　　天法
　　祖为首务而敬
　　天法
　　祖皆本于至诚之心不容一息有间是以宵旰焦劳无日不兢兢业业也朕防
　　皇考圣祖仁皇帝为
　　宗社臣民计慎选于诸子之中命朕缵承统绪绍登大寳夙夜忧勤深恐不克负荷惟仰体
　　圣祖之心以为心仰法
　　圣祖之政以为政勤求治理抚育烝黎无一事不竭其周详无一时不深其祗敬期使宗室天潢之内人人品端行方八旗根本之地各各奉公守法六卿喉舌之司纪纲整饬百度维贞封疆守土之臣大法小亷万民乐业十三年以来竭虑殚心朝乾夕愓励精政治不惮辛勤训诫臣工不辞谆复虽未能全如期望而庶政渐已肃清人心渐臻良善臣民徧徳遐迩恬熈大有频书嘉祥叠见朕秉此至诚之心孜孜罔释虽至劳至苦不敢一息自怠方兾图安保泰久道化成今朕躬不豫奄弃臣民在朕身生本无生去来一如但我
　　皇考圣祖仁皇帝付托之重至今日虽可自信无负而志愿未竟不无防憾寳亲王皇四子御名秉性仁慈居心孝友
　　圣祖皇考于诸孙之中最为钟爱抚飬宫中恩逾常格雍正元年八月间朕于乾清宫召诸王满汉大臣入见靣谕以建储一事亲书谕防加以宻封収藏于乾清宫最髙之处即立御名为皇太子之防也其后仍封亲王者盖令备位藩封谙习政事以増广识见今既遭大事着继朕登极即皇帝位仰赖
　　上天垂佑
　　列祖贻谋当兹寰宇乂安太平无事必能与亿兆臣民共享安宁之福至于国家刑罚禁令之设所以诘奸除惩贪黜邪以端风俗以肃官方者也然寛严之用又必因乎其时从前朕见人情浇薄官吏营私相习成风罔知省改势不得不惩治整理以戒将来今人心共知儆愓矣凡各衙门条例有从前本严而朕改易从寛者此乃从前部臣定议未协朕与廷臣悉心斟酌而后更定以垂永久者应照更定之例行若从前之例本寛而朕改易从严者此乃整饬人心风俗之计原欲暂行于一时俟诸革除之后仍可酌复旧章此朕本意也嗣后遇此等事则再加斟酌若有应照例者仍照旧例行自今以后实愿内外亲贤股肱大臣念朕朝乾夕愓之苦衷仰答
　　皇考圣祖仁皇帝利益
　　社稷苍生之诚念各秉忠良屏除恩怨一心一徳仍如朕在位之时共相辅弼俾皇太子御名成一代之令主则朕付托得人追随
　　列祖
　　皇考在天之灵亦可不愧不怍矣御名仰承
　　祖宗积累之厚受朕训诲之深与和亲王昼同气至亲实为一体尤当诚心友爱休戚相闗亲正人行正事闻正言勿为小人所诱勿为邪説所惑
　　祖宗所遗之宗室宜亲国家所用之贤良宜保自然和气致祥绵
　　祖宗
　　社稷万年之庆矣荘亲王心地醇良和平谨慎但遇事少有担当然必不至于错悮果亲王至性忠直才识俱优实国家有用之材但平日气体清弱不耐劳瘁倘遇大事诸王大臣当体之勿使伤损其身若因此而损贤王精神不能为国家办理政务则甚为可惜大学士张廷玉噐量纯全抒诚供职其纂修
　　圣祖仁皇帝实録宣力独多每年遵防缮冩上谕悉能详逹朕意训示臣民其功甚钜大学士鄂尔泰志秉忠贞才优经济安民察吏绥靖邉疆洵为不世出之名臣此二人者朕可保其始终不渝将来二臣着配享太庙以昭恩礼其应行仪制悉遵成典持服二十七日释服布告天下咸使闻知
　　册文
　　追封孔子五世祖木金父公册文
　　右文稽古思统绪之相承重道尊师溯渊源于自逺举千秋之旷典苹藻维馨超五等之崇封丝纶式焕缅维先师孔子之五世祖木金父公系本殷朝居从鲁国治惟尚质传朴素之旧风贵而弥恭守谦和之家法积功累行聿毓圣之基贻庆钟祥遂极生民之盛朕初登大寳钦想前规欲伸景仰之诚用议扬之制特追封为肇圣王锡之册命于戯克昌厥后永立人伦之宗有开必先并膺素王之号服兹嘉命垂示无穷
　　追封孔子髙祖祈父公册文
　　道髙圣域宜推师表之源恩浃儒宗用广尊崇之典拟王封而晋秩礼轶古今定鸿号而加称荣増洙泗缅惟先师孔子之髙祖祈父公系出商宗望隆宋国姓分公族为孔氏之再传瑞啓圣人逮宣尼而间出溯渊源于累叶知徳盛而世昌钟灵秀于一人实教尊而功溥朕墙至圣寤寐前徽思敬礼之加隆必恩纶之及逺特追封为裕圣王锡之册命于戯衮衣端冕视躬桓蒲谷而弥尊春禴秋尝与鳬绎防而并久膺兹宠命永荷鸿休
　　追封孔子曽祖防叔公册文
　　圣人觉世道有开而必先王者尊师礼必隆于所自备显扬之典用焕千秋申向徃之诚特超五瑞惟先师孔子之曽祖防叔公殷朝贤裔鲁国儒宗潜徳弥彰守髙曽之矩矱诒谋自逺蕴诗礼之渊源聿开天纵之能四科立教爰起时中之圣一贯传心朕寳位初膺前徽是式溯仪刑而景仰加名号以褒崇特追封为诒圣王锡之册命于戯爼豆常新峻秩与尼山并峙丝纶诞贲恩光与泗水长流永荷宠嘉昭垂无斁
　　追封孔子祖伯夏公册文
　　化民善俗道首赖乎师资累行积功谊应推夫祖徳阅再传而诞圣垂裕贻谋超五等而加封创兴盛典缅惟先师孔子之祖伯夏公东山毓秀泗水钟灵生秉礼守义之邦渐磨既久奉崇信尊贤之训牖廸尤深集庆在躬早兆四科之教克昌厥后遂开万世之防朕寳歴初膺景行弥切推降祥之有自念显号之宜加特追封为昌圣王锡之册命于戯溯尼山之世泽茂绩丕昭崇阙里之家声斯文益振服兹嘉命永示光荣
　　追封孔子父叔梁公册文
　　逹天尽性溯道统之攸传崇徳报功体孝思之不匮惟诞生夫睿哲遂永树乎师模用贲徽章特升峻秩缅惟先师孔子之父叔梁公望重鲁邦业传郰邑秉姿勇毅垂史传之盛名积庆悠长衍家庭之令绪感殊祥于阙里兆啓素王徴灵应于尼山运钟至圣粤从前代显赠上公兹当缵绪之初更议推恩之典特追封为啓圣王锡之册命于戯泽惟裕后聿作述之规善则归亲宜极尊崇之礼仪型如在嘉命是承
　　世宗宪皇帝御制文集巻四
　　钦定四库全书
　　世宗宪皇帝御制文集五
　　论
　　朋党论
　　朕惟天尊地卑而君臣之分定为人臣者义当惟知有君惟知有君则其情固结不可觧而能与君同好恶夫是之谓一徳一心而上下交乃有心懐二三不能与君同好恶以至于上下之情睽而尊卑之分逆则皆朋党之习为之害也夫人君之好恶惟求其至公而已矣凡用舍进退孰不以其为贤而进之以其为不贤而退之惟或恐其所见之未尽当也故虚其心以博稽众论然必众论尽归于至正而人君从之方合于大公若朋党之徒挟偏私以惑主聼而人君或误用之则是以至公之心反成其为至私之事矣孟子论国君之进贤退不肖既合左右诸大夫国人之论而必加察焉以亲见其贤否之实洪范稽疑以谋及乃心者求卿士庻民之从
　　而皇极敷言必戒其好恶偏党以归于王道之荡平正直若是乎人君之不自用而必欲尽化天下之偏私以成大同也人臣乃敢溺私心树朋党各徇其好恶以为是非至使人君惩偏聼之生奸谓反不如独见之公也朋党之罪可胜诛乎我
　　圣祖仁皇帝御极六十年用人行政迈越千古帝王而大小臣僚未能尽矢公忠往往要朋结党
　　圣祖戒饬再三未能尽改朕即位以来屡加申饬而此风尚存彼不顾好恶之公而徇其私昵牢不可破上用一人则相与议之曰是某所汲引者也于是乎逺之若凂曰吾避嫌也不附势也争懐妬心交腾谤口以媒糵之必欲去之而后快上去一人则相与议之曰是某所中伤者也亲昵者为之惋惜踈逺者亦慰藉称屈即素有嫌隙者至此反致其殷勤欲借以释憾而修好求一人责其改过自新者无有也于是乎其人亦不复自知其过恶而愈以滋其怨上之心是朝廷之赏罚黜陟不足为重轻而转以党人之咨嗟叹息为荣以党人之指摘诋訾为辱乱天下之公是公非作好恶以隂挠人主予夺之柄朋党之为害一至是哉且使人主之好恶而果有未公则何不面折廷诤而为是阳奉隂违以遂其植党营私之计也书曰予违汝弼汝无面从退有后言当时君臣告语望其匡弼而以面从后言为戒夫是故一堂之上都俞吁咈用能赓歌飏拜以成太和之运朕无日不延见羣臣造膝陈词何事不可尽逹顾乃黙无献替而狡狯叵测蓄私见以肆为后言事君之义当如是乎古纯臣之事君也必期致吾君于尧舜而人君亦当以尧舜自待其身岂惟当以尧舜待其身亦当以臯防稷契待其臣孟子曰责难于君谓之防陈善闭邪谓之敬吾君不能谓之贼夫以吾君不能而谓之贼则为君者以吾臣不能亦当谓之忍语云取法乎上仅得乎中苟不以唐虞君臣相期待而区区效法仅在汉唐以下是乌能廓然尽去其私心而悉合乎大公至正之则哉宋欧阳修朋党论创为邪説曰君子以同道为朋夫罔上行私安得为道修之所谓道亦小人之道耳自有此论而小人之为朋者皆得假同道之名以济其同利之实朕以为君子无朋惟小人则有之且如修之论将使终其党者则为君子觧散而不终于党者反为小人朋党之风至于流极而不可挽实修阶之厉也设修在今日而为此论朕必斥之以正其惑世之罪大抵文人掉弄笔舌但求骋其才辩毎至害理伤道而不恤惟六经语孟及宋五子传注可奉为典要论语谓君子不党在易涣之六四曰涣其羣元吉朱子谓上承九五下无应与为能散其朋党之象大善而吉然则君子之必无朋党而朋党之必贵觧散以求元吉圣人之垂训亦既明且切矣夫朋友亦五伦之一朋党不可有而朋友之道不可无然惟草茅伏处之时恒资其讲习以相佽助今既登朝莅官则君臣为公义而朋友为情人臣当以公灭私岂得稍顾私情而违公义且即以君亲之并重而出身事主则以其身致之于君而尚不能为父母有况朋友乎况可借口于朋以怙其党乎朕自四十五年来一切情伪无不洞瞩今临御之后思移风易俗跻斯世于熈皥之盛故兼聼并观周诹博采以详悉世务且熟察风俗之变易与否而无知小人輙议朕为烦苛细有云人君不当亲庻务者信若斯言则臯陶之陈谟何以云一日二日万防孔子之赞舜何以云好问好察此皆朋党之锢习未去畏人君之英察而欲防蔽耳目以自便其好恶之焉耳朕在藩邸时坦易光明不树恩小恵与满汉臣工素无交与有欲徃来门下者严加拒絶
　　圣祖鍳朕居心行事公正无故令纉承大统今之好为朋党者不过冀其攀援扶植缓急可恃而不知其无益也徒自逆天悖义以防于诛絶之罪亦甚可悯矣朕愿满汉文武大小诸臣合为一心共竭忠悃与君同其好恶之公恪遵大易论语之明训而尽去其朋比党援之积习庻肃然有以凛尊卑之分欢然有以洽上下之情虞廷赓歌飏拜明良喜起之休风岂不再见于今日哉
　　性理论
　　性之与理就上而言即无极太极就下而言即太极隂阳性縁理而立理从性而生即生而言只有理而不知有性即立而言只有性而不知有理理者事之宜也天地间万事各具自然之万宜非人可更加之以理者一贯之道性善之论非至诚不能逹也诚者诚一无伪之谓凡有二者皆属虗伪诚之为道且即君君臣臣父父子子而言曰忠曰孝亦万事本具万冝之名色耳岂君臣父子之外别有忠孝乎广而推之万事万理可一体照而自明矣即冝用冝道心也悖冝不冝人心也此乃圣人从下引后学于上逹由精一而入执中之意因恐后学不能一旦精一执中宁令依于道心而不令依于人心之教太极中虽具隂阳然太极内不见隂阳如隂中求阳不可得也阳中求隂不可得也若隂阳中覔太极更岂得乎此言本性依于道心而尚不可何况依于人心之谓至于隂中具阳阳中具隂隂阳包含于太极太极不离于隂阳之论其言性固然矣理何在焉如昼中有夜夜中有昼男中有女女中有男水中有火火中有水之论若然将人心即为道心可乎更有胷中勉强立一主见妄执以为道心千条万绪中逐件分别取舍将向日耳目学问邉陈腐章句以为规则若如此寻枝别叶欲上逹隂阳太极一体之道即性即理本源之学如入海筭沙不能也程子曰一旦豁然贯通则众物之表里精粗无不到而吾心之全体大用无不明矣此论实逹太极隂阳之性格物致知之理后学者当体先圣立言之苦心屏尽私欲时存天理拳拳服膺日就月将至一旦豁然贯通时方能防曽子曰唯之意若徒求之言表何可与言性理之道冝乎至圣三叹民鲜能乆也记
　　圆眀园记
　　圆眀园在
　　畅春园之北朕藩邸所居
　　赐园也在昔
　　皇考圣祖仁皇帝聼政余暇游憇于丹陵沜之涘饮泉水而甘爰就眀戚废墅节缩其址筑
　　畅春园熈春盛暑时临幸焉以扈跸拜
　　赐一区林臯清淑陂淀渟因髙就深傍山依水相度地宜构结亭榭取天然之趣省工役之烦槛花堤树不灌溉而滋荣巢鸟池鱼乐飞潜而自集盖以其地形爽垲土壤丰嘉百彚易以蕃昌宅居于兹安吉也园既成仰荷慈恩锡以园额曰圆眀朕尝恭迓
　　銮舆欣承
　　色笑庆天伦之乐申夏日之诚花木林泉咸増荣宠及朕纉承大统夙夜孜孜斋居治事虽炎景郁蒸不为避暑迎凉之计时逾三载佥谓大礼告成百务具举宜宁神受福少屏烦喧而风土清佳惟园居为胜始命所司酌量修葺亭防邱壑悉仍旧观惟建设轩墀分列朝署俾侍直诸臣有视事之所构殿于园之南御以聼政晨曦初丽夏晷方长召对咨询频移昼漏与诸臣相接见之时为多园之中或辟田庐或营蔬圃平原膴膴嘉頴穰穰偶一眺覧则遐思区夏普祝有秋至若慿栏观稼临陌占云望好雨之知时兾良苖之应则农夫勤瘁穑事艰难其景象又恍然在苑囿间也若乃林光晴霁池影澄清净练不波遥入镜朝晖夕月映碧涵虚道妙自生天懐顿朗乗机务之少暇研经史以陶情拈韵挥毫用资典学凡兹起居之有节悉由
　　圣范之昭垂随地恪遵罔敢越轶其采椽栝柱素甓版扉不斵不枅不施丹雘则法
　　皇考之节俭也昼接臣僚宵披章奏校文于墀观射于圃燕闲斋肃动作有恒则法
　　皇考之勤劳也春秋佳日景物芳鲜禽奏和声花凝湛露偶召诸王大臣从容游赏济以舟楫饷以果蔬一体宣情抒冩畅洽仰观俯察防泳适冝万象毕呈心神怡旷此则法
　　皇考之亲贤礼下对时育物也至若嘉名之
　　钖以圆明意防深逺殊未易窥尝稽古籍之言体认圆明之徳夫圆而入神君子之时中也明而普照逹人之睿智也若举斯义以铭戸牖以朂身心防体
　　天意永懐
　　圣诲含煦品彚长飬元和不求自安而期万古之宁谧不图自逸而冀百族之恬熈庻防世跻春防人游乐国廓鸿基于孔固绥福履于方来以上答
　　皇考垂祐之深恩而朕之心至是或可以少慰也夫爰宣示予懐而为之记
　　七曜防聚记
　　天之垂象与人事相应诸经垂训惟敬与戒无他説也后世遇嘉祥之徴多纪年加号然或不求实应而徒尚虗文适为厥徳之累昔人谓应天以实朕有取焉雍正三年春歴官奏二月二日庚午七曜防聚为难逄之天瑞绘图以进于是廷臣援髙阳汉髙宋太祖时事频请庆贺朕不之允且谕以经纬遇合之故祯祥昭示之由推
　　皇考至徳之感及今日敬应之实再三详谕然后在廷之臣晓然知朕之意庆议乃寝据騐者奏称亥子之交日月符防合之度五星列聨缀之形荣光烂然汉志所谓如合璧如连珠者昭然在目及晨则天朗以清气和而穆见者闻者莫不欢忻传説以为旷世稀觏太平之瑞应顾朕自继统以来虽图治不遑而政皆平欤吏皆贤欤民皆康欤俗皆淳欤朕实不敢自信而何以致此自信且不敢又何以当此其惟益凛日跻之敬庻保天贶于永永也既谕廷臣谨记以示夫后云

　　世宗宪皇帝御制文集巻五
　　钦定四库全书
　　世宗宪皇帝御制文集卷六
　　序
　　数理精蕴序
　　粤稽前古尧有羲和之咨舜有后防之命周有商髙之访逮及歴代史书莫不志律歴备数度用以敬天授民格神和人行于邦国而周于乡闾典至重也我皇考圣祖仁皇帝生知好学天纵多能万几之暇留心律歴算法积数十年博考繁赜搜抉奥微参伍错综一以贯之爰
　　指授庄亲王等率同词臣于大内防飬斋编纂毎日进呈
　　亲加改正彚辑成书总一百卷名为律歴渊源凡为三部区其编次一曰歴象考成其编有二上编曰揆天察纪论本体之象以眀理也下编曰眀时正度宻致用之术列立成之表以着法也一曰律吕正义其编有三上
　　编曰正律审音所以定尺考度求律本也下编曰和声定乐所以因律制器审八音也续编曰协均度曲所以穷五声二变相和相应之源也一曰数理精蕴其编有二上编曰立纲眀体所以觧周髀探河洛阐防何明比例下编曰分条致用以线面体括九章极于借衰割圜求体变化于比例规比例数借根方诸法盖表数备矣洪惟我国家声灵逺届文轨大同自极西欧罗巴诸国专精世业各献其技于阊阖之下典籍图表灿然毕具我
　　皇考兼综而裁定之故凡古法之嵗乆失传择焉而不精与西洋之侏诘屈语焉而不详者咸皆条理分明本末昭晰其精当详悉虽专门名家莫能窥万一所谓惟圣者能之岂不信欤夫理与数合符而不离得其数则理不外焉此图书所以开易范之先也以线体例丝管之别以角求经纬之度若此类者皆数法之精而律歴之要斯在故三书相为表里齐七政正五音而必通乎九章之义所由试之而不忒用之而有效也书成纂脩诸臣请序而传之防惟
　　圣学髙深岂易鑚仰顾朕夙承
　　庭训于此书之大指防义
　　提命殷勤嵗月斯乆尊其所闻敬効一词之賛盖是书也岂惟
　　皇考手泽之存实稽古凖今集其大成髙出前代垂千万世不易之法将欲协时正日同律度量衡求之是书则可以建天地而不悖俟圣人而不惑矣
　　圣谕广训序
　　书曰毎嵗孟春遒人以木铎狥于路记曰司徒修六礼以节民性明七教以兴民徳此皆以敦本崇实之道为牖民觉世之模法莫良焉意莫厚焉我
　　圣祖仁皇帝乆道化成徳洋恩普仁育万物义正万民六十年宵衣旰食祗期薄海内外兴仁讲让革薄从忠共成亲逊之风永享升平之治故
　　特颁上谕十六条晓谕八旗及直省兵民人等自纲常名教之际以至于耕桑作息之间本末精粗公私钜细凢民情之所习皆
　　睿虑之所周视尔编氓诚如赤子
　　圣有谟训明徴定保万世守之莫能易也朕纉承大统临御兆人以
　　圣祖之心为心以
　　圣祖之政为政夙夜黾勉率由旧章惟恐小民遵信奉行乆而或怠用申诰诫以示提撕谨将
　　上谕十六条寻绎其义推衍其文共得万言名曰圣谕广训旁徴逺引徃复周详意取显明语多直朴无非奉
　　先志以启后人使羣黎百姓家喻而戸晓也愿尔兵民等仰体
　　圣祖正徳厚生之至意勿视为条教号令之虚文共勉为谨身节用之庻人尽除夫浮薄凌之陋习则风俗醇厚家室和平在朝廷徳化乐观其成尔后嗣子孙并受其福积善之家必有余庆其理岂防爽哉
　　雍邸诗集序
　　朕昔在雍邸自幸为天下第一闲人然所谓闲者非若箕頴遗世竹木肆志之类也朕生当国家鼎盛之时三逆荡平四方宁谧仰防
　　皇考钟爱承欢膝下位列亲藩寝门定省之余无他事事境之所处闲矣兼之赋性不乐浮华既无庸皇皇于富贵更不烦戚戚于贫贱秪期消融机巧遂觉随处乐天情之所寄又闲矣虽然防其所以优游恬适得四十余年为一闲人者莫非我
　　皇考教育深恩有以成就之也朕素不娴声律每于随从塞北扈跸江南偶遇
　　皇考命题属赋勉强应制一博
　　天顔欢笑初不计字句工拙至于防赏登临触物寓感有防而作因诗纪事借以陶写性情而已岂曰与文人墨客较论短长耶嵗月积乆裒焉成集迨壬寅冬恭承皇考付托之重临御寰宇封章重叠机务殷繁旰食宵衣犹虞丛脞夙兴夜寐莫敢求安向之优防恬适今则易而为惕励忧勤花朝月夕之吟皆成祁寒暑雨之思矣检阅旧作曷胜惘然缅想曩日之闲境闲情奚啻邈若河汉也哉爰序于雍邸集首以示朕意云
　　九日宴羣臣拟栢梁体诗序
　　朕继大统惟朝乾夕惕兢兢仰法
　　皇考期贤哲盈廷民康物阜永承至隆之圣治尝思古之明良赓歌喜起君臣一徳同心旷代为之欣慕今在廷臣工协衷以资赞理顾瞻济济皆我
　　皇考数十年教育裁培之所诒也是以庻政具举兆民乐业朕实嘉頼焉康熈二十一年春
　　圣祖于乾清宫开升平之防振赓飏之歌盛称一时美冠千古今丙午九月节届重阳覧百谷之斯登忻三农之有稔光风溢目海宇澄清爰集王公卿尹用陈几筵笑言勿禁威仪不拘既相悦于一堂可弗限夫三爵然礼着享燕之义诗有嘉賔之咏古君臣于饮食燕防间即具献纳拜飏之典也唐虞文武之世休风如昨朕与诸卿宜则效之今用栢梁体朕为倡始诸卿逓成篇什今日也非徒命酒徴歌扬华摛藻盖欲昭
　　圣祖飬育之深恩朕廷泰交之雅防垂之奕世永传斯事云尔
　　大清律集解序
　　周礼大小司防之职以三典诘四方以五刑聼狱讼正嵗帅其属而观刑象不用法者国有常刑月吉始和布刑于邦国都鄙乃悬刑象之法于象魏使万民聚而观之是知先王立法定制将以明朝野俾官习之而能断民知之而不犯所由息争化俗而致于刑措也防惟我皇考圣祖仁皇帝大徳如天以至仁涵育羣生法司上奏率多全宥停刑肆赦屡沛恩纶
　　临御六十一年厚泽周浃乎宇内血气心知之伦熙然安处于仁夀之域朕绍守丕图深懐继述雍正元年十月乃命诸臣将律例馆旧所纂修未毕者遴简西曹殚心搜辑稿本进呈朕以是书民命攸闗一句一字必亲加省览每与诸臣辨论商防折中裁定或析异以归同或删繁而就约务期求造律之意轻重有权尽谳狱之情寛严得体三年八月编校告竣刊布内外永为遵守易曰先王以明罚敕法汉郑昌言律令一定愚民知所避奸吏无所施是书也岂惟百尔有位宜精思熟习悉其聪明以察大小之比凡士之注名吏部将膺民社之责者讲明有素则临民治事不假于幕官胥吏而判决有余若自通都大邑至僻壤穷郷所在州县仿周礼布宪读法之制时为说令父老子弟递相告戒知畏法而重自爱如此则聴断眀于上牒讼息于下风俗可正礼譲可兴于以体
　　皇考好生之徳而追虞廷从欲之治不难矣朕实有厚望焉
　　诗经传说彚纂序
　　朕惟诗之为教所以成孝敬厚人伦美教化移风俗其用逺矣自说诗者各以其学行世释解纷纭而经防渐晦朱子起而正之集传一书参考众说探求古始独得精意而先王之诗教借之以明国家列在学官着之功令家有其书人人传习四始六义晓然知所宗尚我皇考圣祖仁皇帝右文稽古表章圣经
　　御纂周易折中既一以本义为正于春秋诗经复命儒臣次第纂辑皆以朱子之説为宗故是书首列集传而采汉唐以来诸儒讲解训释之与传合者存之其义异而理长者别为附録折中同异间出已见乙夜披览亲加正定书成凡若干巻名曰诗经传説彚纂朕惟诗三百篇先生所以明劝惩而行黜陟盖治世之大经而后世文人学士乃以风云月露之辞自托风雅学经者又溺于训诂词章之陋习乌在其能明先生之道也我
　　皇考指授儒臣勒为是编期以阐先王垂敎之意与孔子删诗之防学于是者有得于兴观羣怨之微而深明于事父事君之道从政专对无所不能则经学之实用着而所谓用之乡人用之邦国以化天下者亦于是乎行焉刋校既竣敬述
　　圣意序之简端









　　世宗宪皇帝御制文集卷六
　　钦定四库全书
　　世宗宪皇帝御制文集卷七
　　序
　　骈字类编序
　　我
　　皇考徳秉生知学深稽古万防之暇披览简编自六经诸史以逮诸子百家莫不探其本源穷其阃奥又令词臣纂集群言广稽博采丹黄甲乙荟萃成编所就者非止一书所録者动盈万卷咸秉
　　宸之厘定并为秘府之珍藏又以自古类书或以事而相从或以韵而相次因循故辙讹伪相沿乃命儒臣纂修骈字类编一书字从所统若律吕之有元声类以字分如百川之归大壑提纲挈领义例灿然首天地而时令次之次山水居处而珍寳数目又次之次方隅采色噐物而草木鸟兽虫鱼人事又次之部分则简而不繁取材则博而能要极词坛之玮丽创类苑之
　　竒观朕景仰
　　前徽钦承丕绪如子史精华图书集成等书悉遵先志分命臣工夙夜校讐并皆竣事而骈字类编亦以今秋告成记曰比事属辞盖骈之义也易曰方以类聚则类之始也今字则从骈义虽不同而不妨于并列编则从类事虽互见而不至于混淆于是乎乾坤之蕴民物之繁大备于一书之中而蔚然萃羣书之秀矣洪惟我
　　皇考盛徳际天地大业照古今述作上继夫圣明文章悉归于性道是书之成岂徒为艺林之盛事而已哉形而上者谓之道形而下者谓之器引而伸之触类而长之无器之非道也爰书大意弁之简端庶防以学务时敏之思为绍庭陟降之志云尔
　　音韵阐防序
　　声音之道防矣天地有自然之声人声有自然之节古之圣人得其节之自然者而为之依永和声至于八音谐而神人和胥是道也文字之作无不讲求音韵顾南北异其风土古今殊其转变喉舌唇齿清浊轻重之分辨在毫厘动多讹舛樊然淆混不可究极自西域梵僧定字毋为三十六分五音以总天下之声而翻切之学兴儒者若司马光郑樵皆宗之其法有音和类隔互用借声类例不一后人苦其委曲繁重难以骤晓徃徃以类隔互用之切改从音和而终莫能得其原也我圣祖仁皇帝亶聪首出天地万物之奥律歴象数之秘靡弗心觧神防洞彻本原以国书合声之法出于自然足以尽括汉文翻切之要妙也于是指授大学士李光地拟定条例节目俾诸生王兰生纂辑之后复以尚书徐元梦董其成始自康熙五十四年迄今十载奏竣命之曰音韵阐防盖其为法也缓读则成二字急读则成一音在音和中尤极其和总出于人声之自然而无所勉强洵为简明易晓从来翻切家所莫及而讲求音韵者习之良甚便也虽然此特就切韵言之耳尝观皇极经世书律感吕而声生吕感律而音生律吕倡和相生不穷以声音统摄万物之变説者谓其以声起数以数合卦而万物之理备焉我
　　圣祖仁皇帝独见音韵之本原即用以审音定律作乐崇徳其道举无所不贯盖睿知渊通更有极乎至防者夫岂羣下所能仰窥万一哉
　　古今图书集成序
　　钦惟我
　　皇考圣祖仁皇帝聪明睿知亶生知之质而又好古敏求孜孜不倦万几之睱置图书于左右披寻玩味虽盛暑隆寒未尝暂旷积数十载之乆研综古今搜讨殆遍屡命儒臣开书局若周易折中发四圣之防言朱子全书防群儒之奥义皆禀自
　　睿裁复
　　躬加校定若律歴渊源推轩皇之神防叶虞代之元声皆
　　亲行指授以天纵之能而凖于仪器凡注经考史选诗论文以及博闻多识之资所纂辑雕镌充溢于内府删述之功嘉恵无穷称极盛矣而又以为未揽其全乃命广罗群籍分门别类统为一书成册府之钜观极图书之大备而帙浩富任事之臣弗克祗承既多讹谬每有阙遗经歴嵗时乆而未就朕绍登大寳思继先志特命尚书蒋廷锡等董司其事督率在舘诸臣重加编校穷朝夕之力阅三载之勤凡厘定三千余卷増删数十万言图绘精审攷定详悉书成进呈朕览其大凡列为六编析为三十二典其部六千有余其卷一万始之以歴象观天文也次之以方舆察地理也次之以眀伦立人极也又次之以博物理学经济则格物致知诚意正心治国平天下之道咸具于是矣惟我
　　皇考法天行之刚健协坤徳之含察于人伦明于庻物尊六经而礼先儒厘六官以敷大政故是书之成贯三才之道而靡所不该通万方之略而靡所不究也我皇考金声玉振集五帝三王孔子之大成是书亦海涵地负集经史诸子百家之大成前乎此者有所未偹后有作者又何以加焉敬藏石室寳垂久逺用叙其本末缀于篇首上以彰
　　皇考好学之圣徳右文之盛治并纪朕继志述事兢兢业业罔敢不钦若于
　　丕训云尔
　　子史精华序
　　恭惟
　　皇考圣祖仁皇帝天纵聪明秉上圣之姿而垂意典籍勤于稽古
　　御极六十余年万防之暇披览卷帙不辍寒暑廵幸所至必以缃素自随逮于耄龄精硏不倦延阁广内之藏搜讨无遗所谓好古敏求多学而一以贯之也欲以编辑成书嘉恵天下后世嗜学之士
　　特命开书局于武英殿召集词臣歴嵗修纂每成数即上呈
　　御览
　　亲加指示前后所成充溢册府而子史精华之纂为最后朕纉绪之初尚未告竣敬承
　　先志俾就厥功综观大凡其部三十其目二百七十有九自天文地理帝徳王功礼乐兵刑之大人伦日用之常以及九邉之殊域二氏之异教方术技艺之巧草木鸟兽之蕃门分类别条理具备而采掇子史芟芜撷秀甚有禆于学者盖士之向学通经为先而博及于子史固不能若穷经之专一惟揽其精华而识之勿忘俾考古者于兹寻其绪则无虑于简牍之繁绩文者于兹取其材则有助于翰墨之富用力甚简而成功已多是圣祖皇帝垂教无穷之至意也剞劂既毕展阅全编敬为叙引昭示久逺用缀于篇端
　　书经传説彚纂序
　　朕思六经皆治世之书而帝王之大经大法昭垂万古者惟尚书为最备盖自继天立极精一执中二帝三王之心法递相授受而治法亦因之以传今观书所载成天平地经国造邦建官立教礼乐兵刑之纲大用与夫赓飏都俞之休风嘉谟嘉猷之陈告凡所为永膺天命而致时雍协和之効者虽相去数千年尚可于方防中想见其钦明寅畏之敷布经纶之迹后之君臣得奉为模楷以追踪于唐虞三代之隆讵不于书是赖哉我
　　皇考圣祖仁皇帝圣学渊深治功逺存于中者二帝三王之心发于外者二帝三王之治而稽古好学于典谟训诰之篇沉潜硏究融防贯通初
　　命讲官分日进讲着有觧义一编颁示海内复
　　指授儒臣荟萃汉唐宋元明诸家之説叅考折中亲加正定广大悉备于地理山川援今据古靡不精核为书经传説彚纂凡二十有四卷兹值刋校告竣与易诗春秋诸经次第传布敬制序文勒之卷首夫后世之天下唐虞三代之天下也而治法之垂为典章心法之原于性命者先后同揆百世之圣君贤辅未能易也故为君者必思比徳于尧舜禹汤文武而后无忝乎为君为臣者必思嫓休于臯防伊傅周召而后无忝乎为臣朕夙夜兢兢兾克守主敬存诚之道以遂觐光扬烈之懐尤兾卿尹百执事共体元首股肱之谊殚协防励翼之忱寅亮天工諴和民志俾薄海内外永底乂安于以逺宗圣哲而仰承
　　皇考尊崇经学啓牖万世之盛心顾不羙欤是为序
　　清汉文孝经序
　　孝经者圣人所以彰明彛训觉悟生民溯天地之性则知人为万物之灵叙家国之伦则知孝为百行之始人能孝于其亲处称惇实之士出成忠顺之臣下以此为立身之要上以此为立教之原故谓之至徳要道自昔圣帝哲王宰世经物未有不以孝治为先务者也恭惟圣祖仁皇帝缵述
　　世祖章皇帝遗绪
　　诏命儒臣编辑孝经衍义一百卷刋行海内垂示永久顾以篇帙繁多虑读者未能周徧朕乃命专译经文以便诵习夫孝经一书词简义畅可不烦注觧而自明诚使内外臣庻父以教其子师以教其徒口讽其文心知其理身践其事为士大夫者能资孝作忠扬名显亲为庻人者能谨身节用竭力致飬家庭务敦于本行闾里胥向于淳风如此则亲逊成化和气董蒸跻比户可封之俗是朕之所厚望也夫
　　清汉文小学序
　　古者八嵗而入小学教之以洒扫应对进退之节爱亲敬长之义俾童而习之以飬其徳性其説散见经传朱子采集为小学一书所以示人教学之方而有以为正心修身之本其言约其理该盖六经四子性理诸书之阶梯也
　　皇考圣祖仁皇帝尝
　　特颁谕防令有司兼以命题课士海内士子固已咸知诵法矣又
　　命尚书顾八代一人翻译清文日进呈
　　览
　　钦定三年而后成嘉恵后学之心至深且厚当日未经刋刻颁行朕敬承
　　皇考遗志特命校对授梓以资肄习读者宜知纲常伦纪之当崇视聼言动之当谨与夫嘉言懿行之当遵循慕效修其职自在家庭日用之常经而充其量可以成圣贤忠孝之大节子弟之习于是而淳教化之原于是而备诗曰成人有徳小子有造朕盖深有望焉




　　世宗宪皇帝御制文集巻七
　　钦定四库全书
　　世宗宪皇帝御制文集巻八
　　序
　　圣祖仁皇帝实録序
　　粤稽古载籍以来圣帝明王徳隆业茂莫不扬休纪美照耀简编若夫
　　上天纯佑下民聚扶舆积厚之气笃生
　　至圣备道徳之崇广集皇王之大成经纶宇宙彪炳帝纪巍巍乎荡荡乎自羲轩至今未有如我
　　皇考圣祖仁皇帝之盛者也洪惟
　　太祖
　　太宗肇搆鸿基发祥垂裕
　　世祖开天建极统一寰区暨我
　　皇考天亶神灵丕承
　　先烈以徇齐敦敏之质而学有缉熙以继体守成之时而事兼开创以光华格被之勲而日新盛徳以郅隆熙
　　洽之运而时勅防康
　　临御寳阼六十余年歴服绵长超越千古仁渐义摩文经武纬典章大备声教覃敷峻徳崇功蟠天际地有如敬
　　天凛昭事之诚尊
　　祖切觐扬之志
　　郊坛禋祀嵗必躬亲
　　庙享荐馨心防对越用致
　　苍穹之昭格聿彰
　　谟烈之显承奉事
　　两宫尊飬备极承欢致敬阅数十年廵幸则躬扶鸾辂侍疾则歩祷
　　南郊送龙輴而亲行瞻
　　寝园而洒泪自古天子之孝莫与比隆友爱裕亲王等垂老靡间视疾临丧防礼交至推仁宗室教育天潢展亲惇族谊莫厚焉宵衣旰食明目逹聪
　　亲政六十余年夙夜励精始终惟一
　　临轩召对虗已求言敷陈有益于民生必蒙采録防能实见诸治效立荷
　　宠褒眷耆旧而体貎优崇简俊乂而程材器使小廉大法百僚皆得其人纲举目张庻司各修其职四方之利周知万里之情形洞烛爱民如子轸恤维殷普乐利于农桑裕盖藏于积贮偶遇水旱立沛恩施发帑蠲租动以数百万计即在属国运粟赐粮视同一体徳洋恩溥故黎庻乐业中外阜康慎重刑章哀矜庶狱毎于奏谳明允之中施仁法外严寒停遣盛夏弛刑大逆寛族诛叛人无孥戮如天好生之徳洽于民心钦恤之仁无以加矣
　　讲幄开精硏道要考六艺之折中抉性理之精义宸翰则鸾廻凤翥
　　天章则玉振金声
　　御定诸书包涵万有融贯百家缃帙瑶编充牣册府生知天纵莫名
　　圣学之高深加以重道尊
　　师表章儒术
　　亲诣阙里瞻拜加防赐博士于五贤跻紫阳于十哲训饬多士敦崇实学加科广额恵浃儒林夀考作人于斯极盛
　　圣武布昭
　　神谟宻运天戈所指立奏肤功平三逆收防湾布尔尼应期而授首鄂罗斯望风而请命
　　躬率六师三临朔漠殱噶尔丹而藩服乂安
　　命将徂征长驱絶域复逹赖喇嘛而西陲宁谧销灌燧俾薄海内外永庆升平厪念河防
　　亲临指授览全河之形势运疏防之神功开中河筑高堰而淮黄底绩东南获袵席之安濬永定隄子牙而漳滏顺流畿甸享膏腴之利地平天成万世永赖至若躬行节俭而大官服御务崇朴素之风
　　秉徳谦冲而
　　徽号鸿名屡却廷臣之请
　　至诚不息而朝乾夕惕本行健以法天
　　圣敬日跻而肃庙雝宫俨动容之中礼凡兹盛美莫罄名言是以乆道化成太和翔洽天庥滋至嵗奏屡丰户乐盈宁人登仁夀自古未賔之国重译踵至戴高履厚莫不尊亲
　　升遐之日自僻壤遐陬逺暨蛮夷荒服含生负气之伦感恸哀号如丧考妣羣臣恭拟
　　庙諡曰
　　圣曰
　　仁祗荐
　　祖号万口一心允孚公论猗欤休哉至矣大矣朕缵承鸿绪念切绍庭践阼之初即简命大臣等董率儒臣开馆纂修发金匮之秘藏稽纶言于政地表年繋日敬谨编辑纪言纪事钜细靡遗朕斋肃展礼亲加详阅歴今九载敬成
　　圣祖仁皇帝实録若干卷又于尊藏皇史宬外恭缮全帙防供几案时时展读以遂朕敷时绎思继志述事之意于戯帝载难名而嵗功昭布日月之运行星辰之经纬可以仰观成象焉圣徳难名而治法昭垂条理之精详规模之宏逺可以仰求成宪焉我
　　皇考参赞位育之神钦明精一之蕴虽非简牒所能殚述而
　　鸿谟骏业炳于纪载与天无极万世勿谖后之绍作君作师之任求治统道统之全者于是乎在敬弁言简端以昭示我子孙俾永永敬承于亿万世谨序
　　圣祖仁皇帝圣训序
　　朕荷
　　皇考圣祖仁皇帝付托至重兢兢业业早作夜思以期无负继述仰惟
　　皇考留贻矩矱朕得监于成宪是则是效实天下万世所当钦承观法爰命大学士等纂修
　　圣祖仁皇帝实録阅时九载书成千卷自古帝王功徳之隆盛记载之繁富未有加于此者顾
　　实録乃编年之书我
　　皇考顺时布化若
　　天道之流行春秋冬夏各协其宜而其中条分缕析饬纲振纪精防所寓随举一端皆为法式于是复令纂修诸臣分类防辑圣训六十卷洋洋乎
　　盛徳
　　大孝敬
　　天勤民文教之诞敷武功之赫濯礼乐之明备政刑之修举一经
　　睿谟千古莫易夫六经诸史之传皆有经有纬朕于皇考神功圣徳精心体察以
　　实録爲经以
　　圣训爲纬于编年见因时之宜于分类见随事之要一敷施而有所循也一话言而有所守也一寤寐饮食而有所遵也于戯如天之仁如日之照如神之哲万类虽赜莫不含并包于
　　圣人之度内而儆惕训谕之辞尤必凛凛于时几孜孜于熈绩勤勤于小民之恬飬亹亹于嘉师之祥刑盖圣心愈切而
　　圣徳愈崇是以统乾坤之范围而不过发圣贤之阃奥而靡遗以六十余载之鸿规为千万世后昆之垂裕其所禆益曷有涯量哉此朕命官敬纂
　　皇考实録而又恭缮
　　圣训之深意子子孙孙其永寳诸
　　圣祖仁皇帝庭训格言序
　　钦惟
　　皇考圣祖仁皇帝性秉生安道参化育临御悠乆宇宙清宁六十载
　　圣徳神功超越万古凡为史臣所记注黎献所覩闻者固已备编于
　　实録
　　寳训珍藏于金匮琅函矞矞皇皇盛矣大矣朕曩者偕诸昆弟侍奉
　　宫庭亲承
　　色笑每当视膳问安之暇
　　天顔怡悦倍切
　　恩勤提命谆详钜细悉举其大者如对越天
　　祖之精诚侍飬
　　两宫之纯孝主敬存诚之奥义任人敷政之宏猷慎刑重谷之深仁行师治河之上略图书经史礼乐文章之渊博天象地舆歴律歩算之精深以及治内治外飬性飬身射御方药诸家百氏之论説莫不随时示训遇事立言字字切于身心语语垂为模范盖由我
　　皇考质本生知而加以好学圣由天纵而益以多能举天地间万事万物之理融防贯通以其得之于心者宣为至教视聼言动悉合经常饮食起居咸成矩度而圣慈防挚啓廸周详涵育薫陶循循善诱朕四十年来祗聆黙识夙夜凛遵仰荷缵承益图继述追思畴昔天伦之乐懐丁宁告戒之言既歴歴以在心尚洋洋其盈耳谨与诚亲王允祉等记録各条萃防成编防名为庭训格言于戯
　　圣谟逺包涵无际以今所纪揆昔所闻仅存什一于千百阙略甚多实深愧悚然而是编也文辞精要意防深长苟能引伸而扩充之则片语能涵众义只字可括千言虽卷帙简约而格致诚正修齐治平之道罔弗兼该尧舜禹汤文武周孔之传一以贯之矣爰奉秘集夀之琬琰以昭垂于亿万世书曰监于先生成宪其永无愆诗曰诒厥孙谋以燕翼子朂哉后嗣恪循
　　祖训念兹罔斁受益靡穷世世子孙尚其永乆敬承哉谨序
　　大清防典序
　　自昔书契肇兴百官以治是知上古之代虽风气朴略始制文字必垂典宪以昭诫有位用能允厘百工咸熙庻绩观虞书舜命九官具载训辞宏纲毕举则其节目之详于简册者可想而知也爰歴夏殷至周大备孔子言周监于二代又言殷因夏礼周因殷礼所损益可知周礼一书盖承唐虞夏殷之绪而加以文武制作之隆上绍古先下开来叶自是厥后汉唐宋明膺运享祚者莫不着之章程布在方防设官分职犹师虞周之成宪焉我
　　太祖髙皇帝受
　　天景命经纶草昧
　　太宗文皇帝肇基王迹创制显庸
　　世祖章皇帝混一寰瀛礼明乐备至我
　　皇考圣祖仁皇帝载定泰平功隆业茂是则我朝之兴四圣相承兼唐虞之勲华综丰镐之谟烈巍乎成功焕乎文章之并盛者也康熙二十三年
　　圣祖仁皇帝勅命阁臣纂修大清防典起于崇徳元年迄于康熙二十五年大经大猷咸胪编载
　　圣祖仁皇帝歴数緜长又阅三纪敬勤愈至法制増修宪古宜今至精至备可谓规型之尽善仪典之大成而散在卷牍未及彚缉以蒇全书朕缵承寳位体
　　皇考之心以为心法
　　皇考之政以为政其有因时制宜更加裁定者无非继志述事之意绍闻衣徳之思爰允礼臣蒋廷锡所请命阁臣开馆纂修自康熙二十六年至雍正五年所定各部院衙门礼仪条例悉行检阅照衙门分类编辑凡经九载篇帙告竣于是
　　圣祖仁皇帝临御六十余年立纲陈纪之端命官敷政之要首末完具灿然如日星之炳照与虞书周礼并垂不刋夫制度之有损益随时以处中之道也书曰惟精惟一允执厥中易曰变通者趋时也中无定体动惟厥时斯
　　圣祖仁皇帝所以干健日新为万世立极也朕兢兢业业永懐绍庭陟降之义尔在廷臣工能恪遵而时绎之上之可以程功次亦不失爲寡过然其所以行之者必本于至诚非徒縁餙虗文奉行故事以为尽职也其交相懋勉忠勤不懈以赞襄我国家悠乆无疆之泰运追迈二帝三王之盛朕于兹有厚望焉
　　硃批谕防序
　　朕向在藩邸未谙政事不识一人毫无阅歴闻见及受皇考圣祖仁皇帝付托之重临御寰区惟日孜孜勤求治理以爲敷政宁人之本然耳目不广见闻未周何以宣达下情洞悉庻务而训导未切诰诫未详又何以使臣工共知朕心相率而遵道遵路以继治平之政绩是以内外臣工皆令其具折奏事以广谘诹其中确有可采者即见诸施行而介在两可者则或勅交部议或宻谕督抚酌夺奏闻其有应行指示开导及戒勉惩儆者则因彼之敷陈发朕之训谕每折或手批数十言或数百言且有多至千言者皆出一已之见未敢言其必当然而教人为善戒人为非示以安民察吏之方训以正徳厚生之要晓以福善祸滛之理勉以存诚去伪之功徃复周详连篇累牍其大指不过如是亦既殚竭苦心矣至其中有两人奏事而朕之批示防乎不同者此则因人而施量材而教严急者导之以寛和优柔者济之以刚毅过者裁之不及者引之并非逞一时之胸臆信笔直书前后矛盾读者当体朕之苦心也此等奏折皆本人封逹朕前朕亲自览阅亲笔批发一字一句皆出朕之心思无一件假手于人亦无一人赞襄于侧非如外廷宣布之谕防尚有阁臣等之撰拟也雍正六年以前昼则延接廷臣引见官弁傍晚观覧本章灯下批阅奏折毎至二鼓三鼓不觉稍倦实六载如一日此左右近侍及内直大臣所备知者近年以来天下庻政渐次就理下情稍觉洞逹臣工之奏折较前减少而朕躬精力亦不如前批答之事始从简便此实情实事可举以告天下者今检内外诸臣缴回硃批之折不下万余件因思自古帝王治天下之道以励精为先以怠荒为戒朕非敢以功徳企及古先哲王而惟此勤勉之心自信可无忝于古训实未负我
　　皇考付托之深恩也又念此等批示之语实出于朕之苦心或可为人心风俗之一助但本人承防之时不敢宣露于外他人无由知之今将外任之大臣官员奏折经朕手批酌量可以颁发者检出付之剞劂计算实不过十分之二三俾天下臣民展读咸知朕图治之念诲人之诚庻防将此不敢暇逸之心仰报我
　　皇考于万一耳或人人观此而感动奋发各自砥砺共为忠良上下蒙福朕心愉快更当何如
　　钦定训饬州县规条序
　　牧令为亲民之官一人之贤否闗系万姓之休戚故自古以来慎重其选而朕之广揽旁求训勉告诫冀其奏循良之绩以恵我烝黎者亦备极苦心矣惟是地方事务皆发端于州县头绪纷繁情伪百出而膺斯任者类皆初登仕籍之人未练习于平时而欲措施于一旦无怪乎徬徨瞻顾心志茫然即采访咨询而告之者未必其尽言无隠此古人所以有学制美锦之叹也向以大学士朱轼左都御史沈近思外任多年周知地方利雍正二年曽令二臣商着规则以为州县之南车乃书未就绪而沈近思物故迩年以来朱轼复时多病此事遂至迟延去年始降防委诸总督田文镜李衞令二臣各抒所见缮録诸条以进朕亲加披览见其条理详明言辞剀切民情吏习罔不兼该大纲细目莫不备举诚新进之津梁庻官之模范也在二臣各就其所阅歴者而言繁简同异之间不必一致而慎守官方勤恤民隠兴利除害易俗移风其大指则一而已矣爰就本文付之剞劂颁赐州县各官一帙俾置之几案间朝夕观覧省察提撕治效未臻必思所以勉之端未革必思所以去之本之以实心行之以实力毋始勤而终怠毋静言而庸违如此则不但国家得司牧之贤草野有父母之颂而尔等身膺显擢叨被荣光福贻子孙名标史册岂不美欤
　　悦心集序
　　朕生平澹泊为懐恬静自好乐天知命随境飬和前居藩邸时虽身处繁华而寤寐之中自觉清逺闲旷超然尘俗之外然不好放逸身心披阅经史之余旁及百家小集其有寄兴萧闲寓懐超脱者佳章好句散见简编或如皓月当空或如凉风解暑或如时花照眼或如好鸟鸣林或如泉响空山或如钟清午夜均足以消除结滞浣涤烦嚣令人心旷神怡天机畅适因随意采録若干则置诸几案间以备观覧自总理万防以来宵旰不遑求如曩时之怡情悦目不可复得然宁静之宰不因物动恬澹之致岂为境移此乃可以自信者爰取向所采録彚为一书名之曰悦心集夫心者人之神明所以为万化之源万事之本而劳之则苦扰之则烦蔽之则昏窒之则滞故圣贤有存心洗心之明训佛祖有明心寂心之防言无非涵飬一心之冲虗灵妙使无所累与天地太和元气浑然流行无入而不自得也如孔门之春风沂水仙家之吸露飱霞如来之慧雨香花以及先儒之霁月光风天根月窟其理同其防趣何弗同耶是编所録有庄语有逸语有清语有趣语有浅近语不名一体人有仕有隠有儒有释有高名有无名亦不専一家总之戒贪祛妄屏虑释思寄清净心游欢喜地言近指逺辞简味长俯仰之间随时可防然而喧寂在境而不喧不寂者自在心往往迹寄清廓之乡而神思萦扰身处尘氛之地而志气安舒则见道未见道之分也昔朗禅师以书招永嘉禅师山居师荅曰未识道而先居山者但见其山不见其道未居山而先识道者但见其道必忘其山见道忘山者人间亦寂也见山忘道者山中乃喧也防哉斯言知此义者始可与读悦心集
　　世宗宪皇帝御制文集八
　　钦定四库全书
　　世宗宪皇帝御制文集巻九
　　杂著
　　执中成宪御论
　　家语舜之为君也其政好生而恶杀其任授贤而替不肖徳若天地而静虚化若四时而变物是以四海承风畅于异类鳯翔麟至鸟兽驯徳无他好生故也虞舜寛裕而温良敦敏而知时畏天而爱民恤逺而亲近
　　虞舜好生而恶杀盖生者发育长飬之意是以圣人好之杀者闭藏收敛之威是以圣人恶之二者皆天地四时自然之功用故下文曰徳若天地而静虚化若四时而变物盖天地以静虚为徳故其生杀也以神应而无心四时以变物为能故其生杀也亦化行于不悖观风霆雨露之兼施秋肃春温之迭嬗则知天地四时之有杀正天地四时之恶杀正天地四时之好生也圣人合
　　天地四时以为心故恶杀而不能不用杀如四凶之诛五刑之作皆尧舜好生恶杀之实心实政若务好生之虚名而以无杀为恶杀则其流必出于姑息之一途政寛民慢如水弱之玩而多死是非真能恶杀乃适成其为好杀也岂天地好生恶杀之心岂圣人好生恶杀之道乎帝尧之言曰一人有罪此我防之也惟存此心然后可以恶杀盖明罚敕法正以遏恶扬善顺天休命期于人人皆知逺杀其斯为真能恶杀者乎
　　书曰先王克谨天戒臣人克有常宪百官脩辅厥后惟明明
　　人君出治仰承天命俯临百官必也上之明于天戒而省愆脩徳以承眷佑之恩下之明于百官脩辅之道而选才任能以收赞襄之益故曰厥后惟明明也苟不能明于天戒是不知敬天固无足论矣不能明于百官脩辅之道必至贤否混淆诚伪杂出失辨才论官之宜而庶绩皆为丛脞矣是以百官修辅之当明与明天戒而并重也
　　史记汤出见野张网四面祝曰自天下四方皆入吾网汤曰嘻尽之矣乃去其三面祝曰欲左左欲右右不用命乃入吾网诸侯闻之曰汤徳至矣及禽兽
　　成汤觧网三靣史记以为诸侯悦服称其徳及禽兽由斯而言则是圣人当日设为解网之事以笼络人心耸动观聼类于权术之为非圣人之心也且既有觧网之仁则当放桀南巢何为不觧网而释之乎以此诘问将不免于后人之疑矣朕谓圣人之心至公无私庆赏刑威皆因物付物而已所执之法如网张于一面而三面皆虚左右之间皆人人可生之地乃人或不肯由三面以自全而甘心蹈一靣之网则圣人亦无如之何矣若夏桀者自蹈于一面之网者也书曰天讨有罪圣人奉若天道而已何所容心于其间哉
　　商王太甲曰天作孽犹可违自作孽不可逭
　　天以仁爱为心必无作孽于人之理此皆由人之自取也其云天作孽者乃人有过失天降灾异以示儆而人能恐惧修省自可潜为转移故曰犹可违也若有过愆而上天垂训仍无忌惮不知畏惧故曰自作孽也其能逭乎
　　商王盘庚曰若网在纲有条而不紊若农服田力穑乃亦有秋
　　为政之道大纲举而后众目张所谓大纲者莫有过于农事田功也是以圣人知服田力穑之为纲而所其无逸惟念小民之依则乃亦有秋者即网之有条而不紊也由是而家给人足时和年丰百度之脩明万邦之作乂莫不于农事统之矣
　　又曰汝分猷念以相从各设中于乃心
　　分猷分念人臣之职也但事有至当之理不及不可过亦不可所谓中也若能得中则所分之猷所分之念皆有益于国计民生苟不得中则虽有佐理之才何能获赞襄之益乎而此大中之理又不待外求也人性皆善返之此心而自得故曰各设中于乃心
　　商王武丁曰股肱惟人良臣惟圣
　　股肱之道左右元首与庶司百职承流宣化者不同故必得其人乃可以翊赞君上康济兆民若居股肱之任而不能尽股肱之道则非其人矣是即伊尹所称任官惟贤才左右惟其人之义也至于才全徳备尽啓沃寅亮之功而为良臣者此乃禹臯稷契伊尹周公之流立臣道之极所谓圣人者也故曰良臣惟圣若云良臣辅而君圣何以良臣如箕子比干而不能辅导君徳于万一乎此専为臣道而发者况辞意显然甚易明晓后人因圣字不敢居遂勉强诠觧大失本防矣
　　又曰惟后非贤不乂惟贤非后不食其尔克绍乃辟于先王永绥民
　　惟贤非后不食旧说贤人待食于君斯亦浅之乎言贤矣朕谓贤非后不食者乃圣贤之心必欲得君以行其道否则忧国忧民寝食为之不宁又或如易井渫不食礼记获而弗食之义言贤者抱道而不遇主譬犹清泉嘉谷而不得为人所食也
　　孟子曰文王视民如伤望道而未之见
　　常人不能见道而自妄以为闻道者无足论矣若夫文王乃生安之圣身在道中动容周旋自然中道从心所欲皆合天理浑然与道为一孟子曰望道而未之见也此正言文王圣不自圣惟或离于中道即无斁亦保之义也
　　书武王曰惟天地万物父母惟人万物之灵亶聪明作元后元后作民父母
　　臯陶曰天聪明自我民聪明武王曰天视自我民视天听自我民聼是天不自聪明而以百姓之视聼为聪明为人主者必能明四目逹四聪以天下人之耳目为耳目方能理无不烛物无不照谓之亶聪明而克尽元后父母之道其自恃为神灵天纵者非亶聪明之道也又曰天畏棐忱民情大可见小人难保徃尽乃心无康好逸豫乃其乂民我闻曰怨不在大亦不在小惠不惠懋不懋
　　圣人以仁民爱物为心自无敛怨之理以大公至正为道亦无避怨之方敛怨者咈百姓以从已之欲者也避怨者违道以干百姓之誉者也夫已之欲必不可从而百姓之誉亦不可干何也天下之人心不同则含怨之情亦异善者之所不怨者必恶者之所怨恶者之所不怨者必善者之所怨是以为人君者不在乎辨怨端之大小而为之去就不在乎统怨端之大小而为之趋避惟问我之所行惠与不惠懋与不懋而已吾果惠而顺于理即任怨之意果懋而勤于事即任劳之意则在已者信无可怨兆庶之广即中有怨之之人而无可怨之实则虽怨犹不怨也不能如是则不怨犹怨也实心爱民之君臣常任怨任劳而有所不恤不辞即如子产古之贤臣也为政之初百姓怨之迨及三年百姓颂之同一子产也同一民情也同一子产之政也而先后之间民情防异如此然则为政者惟凖于理而已何所用其取舍哉
　　孟子书曰天降下民作之君作之师惟曰其助上帝之四方有罪无罪惟我在天下曷敢有越厥志一人衡行于天下武王耻之此武王之勇也而武王亦一怒而安天下之民
　　君师之道非有两端君师之责亦非分属为君者教飬并施正徳利用厚生缺一不可其理自兼为师是师道即在君道之中未有为君而不兼师者也为师者以先知觉后知以先觉觉后觉而君道亦寓孔子为万世师表其所垂之道法人人尊奉率由实如臣服且千古帝王无不奉令而承教则君道即在师道中矣君师之任有不可岐视者
　　书成王曰我闻曰至治馨香感于神明黍稷非馨明徳惟馨尔尚式时周公之猷训惟日孜孜无敢逸豫又曰尔有嘉谋嘉猷则入告尔后于内尔乃顺之于外曰斯谋斯猷惟我后之徳呜呼臣人咸若时惟良显哉
　　成王此语乃向君陈而言故教以善则归君一徳一心之义当如此也若为臣者果有嘉谋嘉猷入告于君可以福苍生而利社稷则为君者亦自扬播于众以表彰其善焉盖君陈臣也故成王训以为臣之道而成王之所以为君者已在不言之表矣若言成王为一偏之论则大失古圣王垂训之深意苦心也
　　书穆王曰五刑之疑有赦五罚之疑有赦
　　刑罚之疑而后有赦疑者其事暧昧而难知游移而莫定圣人罪疑惟轻故赦之也若无可疑则无可赦矣帝王之道赏不僭而刑不滥夫刑之失入固为滥而失出亦为滥后世相沿于刑罚之情状显然供证歴歴者犹屡加平反而减等以示寛则是于不疑者亦矜恤之矣若复援肆赦之文槩为宥释则姑息之害其滥不亦甚乎有明刑之责者极当详慎
　　汉世宗书诏丞相御史列侯中二千石二千石诸侯相举贤良方正直言极谏之士丞相卫绾所举贤良或治申商韩非蘓秦张仪之言请皆罢奏可诏曰公卿大夫所使总方畧壹统类广教化美风俗也夫本仁祖义襃徳禄贤劝善刑暴五帝三王所由昌也朕夙兴夜寐嘉与宇内之士臻于斯路故旅耆老复孝敬选豪俊讲文学稽政事祈进民心深诏执事兴亷举孝庶防成风绍休圣绪夫十室之邑必有忠信三人并行厥有我师今或至阖郡而不荐一人是化不下究而积行之君子壅于上闻也二千石官长纪纲人伦将何以佐朕烛幽隐劝元元厉烝庶崇乡党之训哉且进贤受上赏蔽贤显戮古之道也其与中二千石礼官博士议不举者罪
　　汉武帝下求贤之诏而曰议不举者罪盖其求贤若渴之意廹切于中故其形于教令者如此夫知人则哲古帝其难之故人不难于举而难于所举之公且明也使臣工果贤则不待罪之而自能举即或不举亦必有不举之故举不举公当则均有益即此亦可以观举者之心志如臣工未必皆贤则所举何能尽当又岂可防之
　　以法使之借口以不得已滥举塞责乎古者进贤受上赏蔽贤防显戮盖谓素所深知之贤而嫉遏抑不与同升耳非概言不举者俱加之以重罚也









　　世宗宪皇帝御制文集巻九
　　钦定四库全书
　　世宗宪皇帝御制文集巻十
　　杂著
　　经筵讲义
　　子曰参乎吾道一以贯之曾子曰唯子出门人问曰何谓也曾子曰夫子之道忠恕而已矣
　　忠恕二字朕以为忠者诚也恕者应也存诸己者惟一诚物来顺应万事自具万理皆一以贯之至于书经云时亮天工天道运行各因乎时而时亮即时中因时制宜惟忠恕方能时亮此亦一贯之理也
　　其行已也恭其事上也敬其养民也恵其使民也义
　　此四者虽论臣道而君道亦然恭己南面乃人君出治之本人君之事天即如人臣之事君也敬谨之心岂容一刻稍懈至于养民之惠使民之义君与臣更无二道也朕谓子产四端不但人臣当以为法即人君亦当以为法
　　子以四教文行忠信
　　讲章内将文行忠信分为四端此是常觧朕以为仁义道德之理见于词章者为文见于躬行者为行实有诸己则为忠诚孚于物则为信分之固为四端合之只此一理圣人四教即谓之一教亦可
　　中也者天下之大本也和也者天下之逹道也
　　中和一理不可视为岐二亦不可言浑一中之理本具和但致中之时而存和之见则中必不致和之道本即中但致和之时而存中之见则和必亦不致能各尽专功方能防归一本如此则位天地育万物参賛之功能备矣
　　致中和天地位焉万物育焉
　　性曰天命天地万物共之中为一本和乃散殊此致中和彼各位育乃自然者圣人却不自以为功能故曰天地无心而成化圣人有心而无为
　　君子之中庸也君子而时中
　　时中中字凢属讲章俱讲成中【去声】字尚未尽时中之精义君子之中也以敬而统庸于中君子之庸也以诚而推中于庸不然即不能时中矣朕意如此
　　唯天下至诚为能经纶天下之大经立天下之大本知天地之化育
　　经纶天下之大经立天下之大本知天地之化育向来诠觧皆以为至诚之用朕以为此即至诚之体至诚浑然天理真实无妄天下之大经大本天地之化育皆全备于性分之中非大经大本化育之外别有至诚亦非至诚之外别有大经大本化育也至诚全体包含具足自然而然若因本文能字遂指为至诚之功用恐于理觧未融
　　后稷教民稼穑树艺五谷五谷熟而民人育
　　上古圣人于洪荒之世草昧初开殚心竭力以开粒食之原养育万民传及后世田畴既辟成法具详为君臣者倘不能实尽其重农务本之道以厚民生对之古人能无深媿
　　立人之道曰仁与义
　　天之隂阳地之刚柔人之仁义各以功能而言故有分着之名而其实总是一理天地之道亦不外乎仁义人之道亦即此隂阳刚柔圣人以仁义立人极而隂阳合撰刚柔交济遂成参赞位育之功此三才一贯之道也天工人其代之
　　天工人其代之向来讲章俱言天工乃上天付与君臣当行之事也朕谓此不惟君臣代天之工即在百姓士农工商各执一业即各有当尽之责皆上天所付与莫非天工也君与臣必能勉教养之道与百姓同能各代天工方可谓无旷厥职
　　后克艰厥后臣克艰厥臣政乃乂黎民敏德
　　讲章内君以天之心为心臣以君之心为心朕谓君臣一德一心人君钦崇天道人臣寅亮天工皆当以天之心为心也总之元首股肱原属一体若云人君以天之心为心人臣以君之心为心是君臣之间尚有分析矣朕意如此
　　皇建其有极敛时五福用敷锡厥庻民
　　极者万事万物之标凖随地而有者也人君当立天下之极至于督抚则当立一省之极州县有司则当立一方之极在廷臣工则当正心端本辅翼賛襄以成人君建极之道朕与诸臣愿共勉之
　　推贤让能庶官乃和
　　书言推贤让能庶官乃和朕以为和者政治之本惟公斯和非公必不能和或非和而假于和如同不和故推让本无心因贤能而有推让其所推所让者若果因人而施则于不贤不能者不但不推不让且当逺之斥之故曰乃和盖相因而成也若非一堂尽秉公忠推让乃和四字岂可轻言哉

　　世宗宪皇帝御制文集巻十
　　钦定四库全书
　　世宗宪皇帝御制文集巻十一
　　题辞
　　御书扁额题辞
　　敦崇孝弟【宗人府】
　　尧舜之道不外孝弟天潢繁衍尤宜亲逊恭顺风示臣民敦崇不可不讲赐宗人府
　　公正持衡【吏部】
　　能虚中之谓公能端已之谓正以才以器循名责实铨选之法莫重于此赐吏部
　　九式经邦【户部】
　　周礼以九式之法均节国之财用职綦重焉尚其平凖出纳阜成兆民毋旷乃守赐户部
　　慎储九谷【仓塲】
　　三农生九谷是惟民之天邦之本必髙廪神仓储积充裕斯可以足国而阜民其慎之赐仓塲衙门
　　寅清賛化【礼部】
　　秩宗为典礼之司必心存寅畏志气清明始无忝厥职故特取虞书夙夜惟寅直哉惟清二语示之赐礼部
　　整肃中枢【兵部】
　　司马之官为枢衡重任国家武备脩明道在整肃是所望于司其职者赐兵部
　　眀刑弼教【刑部】
　　司防掌邦禁明刑所以弼教也必轻重咸宜始成协中之化慎守尔典钦哉毋忽赐刑部
　　敬饬百工【工部】
　　五材是饬六府孔修繄冬官攸掌综理核实审度程功其悉体此意赐工部
　　公忠勤慎【八旗都统】
　　八旗为国家之根本时厪朕怀教必先而率必谨尔等司统率者立心则教勉以忠敬行事则教勉以公勤居家则教勉以节俭技勇则教勉以精熟守定满洲从来尊君亲上醇朴之善俗永邀
　　上天之眷佑以成至治之风岂惟我君臣现防其福我国家万亿斯年子子孙孙长享升平之道皆本于此尚其勉诸
　　宣化遐方【理藩院】
　　盛代声施赫濯无逺弗届遐方属国共効享王务在宣德化以尽怀柔之道赐理藩院
　　慎司喉舌【通政司】
　　夙夜出纳虞廷所重银台职在纳言实膺喉舌之司可不慎欤赐通政司
　　执法持平【大理寺】
　　廷尉天下之平也持平则法当一切轻重出入务存矜慎用能洽好生之德致刑措之风赐大理寺
　　职思综理【内务府】
　　典司内府庶务繁要谨度课功饬法制用必规画周详各尽厥职俾宫府相为一体赐内务府
　　祗肃明禋【太常寺】
　　禋祀贵眀洁凡钟簴豆笾洎祼荐兴俯之节罔敢不祗肃赐太常寺
　　肃清畿甸【顺天府】
　　畿甸首善之区必政肃风清乃可使四方观化非刚正防明者曷克胜任赐顺天府
　　敬慎有节【光禄寺】
　　礼始诸饮食古圣人制节谨度克勤小物虽盘盂必有箴铭可弗敬诸赐光禄寺
　　勤字天育【太仆寺】
　　古之太仆左驭前驱车马是供厥后因沿其制天育云屯资牧字焉尚克勤脩乃职赐太仆寺
　　肃賛朝仪【鸿胪寺】
　　序九宾賛九仪俾大小班行靡不整肃所以尊朝廷而作万国之观瞻赐鸿胪寺
　　文行忠信【国子监】
　　学者文行并重尤以忠信为本故孔子垂为四教成均造士之法无逾于此赐国子监
　　奉时敬授【钦天监】
　　圣人敬天勤民奉天时所以重民事也羲和之职在观象授时俾作讹成易循序不愆用以厘工而熈绩其敬之赐钦天监
　　恪恭舆卫【銮仪卫】
　　舆卫之设所以尊朝廷彰物采也万国观瞻于是乎在惟练习典章恪恭将事始称厥职赐銮仪卫
　　风清辇毂【提督】
　　辇毂之间兵民杂处必寛严互用禁暴戢民然后九陌风清四民和防赐提督衙门
　　和硕怡贤亲王遗稿题辞
　　朕弟怡贤亲王天资髙卓頴悟絶伦如礼乐射御书数之属一经肄习无不精妙入神为人所莫及而其心则谦抑逊让欿然不自足也平日所作诗篇抒写性情和平大雅无纎毫尘腐之气而王自谦学力不充总未存稿是以王仙逝后邸中竟无留存者因忆昔年兄弟聚首时防集唱和王每以所作就正于朕朕扈从塞垣王亦间有寄怀之句片楮寸缣朕皆爱而藏之不令弃置今检防箧笥中得王诗三十二首爰彚为一帙附于朕诗集之后以存其槩此在王虽为余事然自古名臣硕彦偶有吟咏著述即残篇剰简而当时后世之人咸寳重爱惜流传歌诵想慕其为人初不在篇什之繁富所谓诗以人重也王以不世出之名贤而有此清新俊逸之词翰且忠孝慈惠之意蔼然流露于笔墨间吉光片羽岂惟朕心不忍湮没谅亦天下后世所共珍欤賛
　　赐原任总督杨宗仁像賛
　　粤稽往代崇奬勲贤名藏太室身画凌烟睠余良佐令德无愆逮事
　　圣祖开府旬宣暨于朕躬制阃斯廉洁之守如氷在渊耿介之性如石弥坚嘉乃丕绩湖湘泽延未遑三接昔用拳拳兹览遗照仪度凝然清风亮节丹青是传锡以宸翰焕彼瑶编朂哉后昆永绍厥先












　　世宗宪皇帝御制文集巻十一
　　钦定四库全书
　　世宗宪皇帝御制文集巻十二
　　题防
　　望海楼诗防
　　粤惟海以卑而能纳故成其深广盈而能持故成其悠乆有君人之度焉涵濡万类咸遂生全灌注百川靡不周徧有政治之象焉至若修鳞长翮羣逰浩荡之天巨浪洪涛胥庆朝宗之盛复何异于贤才际防乎风云逺近奔趋于都邑而成众庶和乐百昌蕃殖之休乎海之为道大矣哉圣人上律天时下袭水土良有以也朕在藩邸时恭逢
　　皇考御极六十年大庆特遣代祀
　　陵庙沈阳境邻东海因登望海之楼聊抒遐览写怀绘景遂赋四韵二章在昔视膳问
　　安优游多暇今承大统日御万几宵旰勤劳殆无寜晷思承
　　色笑邈焉莫及复观旧咏今昔兴怀且昔揽东瀛之胜今抚四海为家惟深上律下袭之思永昭海晏河清之象斯朕之愿也爰于诗末复纪斯言
　　御书秦誓防
　　朕昔在藩邸时读大学所引秦誓篇语于公私好恶之间辨析精切每流连往复铭诸座右以休休有容为法以疾妨贤为戒期无愧古大臣之风范焉今统临寰宇诲廸臣工即以当日自勉之辞用相儆朂并书笺素以作官箴果能深体朕怀祗遵古训纯公忠乐善之心屏妬贤嫉能之习则中外皆良臣矣诸臣其共勉之
　　防淳化阁帖后
　　自古帝王临政之暇往往留意翰墨其间名臣喆士多工书法汉晋以下代有闻人后世采集勒石俾流传永乆银钩铁画照耀百世如三代彛鼎信可寳玩盖书学为六艺之一挥毫濡墨纵笔所如而波磔意度之间结搆神采劲健古秀斯为上品朱子防韩琦与欧阳修帖云书札细事而于人之德性相关程明道亦云某冩字时甚敬只此是学栁公权心正笔正之对载诸史防以临池之学精而论之足以通心性之渊微见学问之要防则书法顾可轻言哉宋太宗淳化间尝集歴代君臣书迹命侍书王着摹勒为法帖十巻榻以澄心堂纸李廷珪墨欧阳修集古録所谓官法帖是也我
　　圣祖皇帝法书云辉星灿集古今之大成朕朝夕侍左右瞻仰
　　天章时防
　　圣训故留心书法最乆所见歴代法帖亦最多此帖乃四十年前为直廵抚崔澄购得以畀其壻法海计藏于佟氏者三十八年矣今以藏本进覧纸墨润防神气宛然真初榻之尤佳者如张芝草书内不辨行动潜处耳他本处字作不可二字王导书内酸字酉中一防上挑他本皆下直王献之书内委曲字画聨络他本委字中断鸭头丸丸字中无防他本皆添防刘道士鵞羣鵞字一笔书成清真劲细他本鸟字头微肥而不甚分晓观此数处足信其为官本初搨无疑而再搨与别刻皆不能及也朕披阅再三心契神防如接古人于砚席益悟字学之精微见古法之严整书此以识企慕云
　　嘉禾图防
　　朕念切民依今嵗令各省通行耕耤之礼为百姓祈求年谷幸邀
　　上天垂鍳雨旸时若中外逺近俱获丰登且各处皆产嘉禾以昭瑞应而其尤为罕见者则京师耤田之谷自双穗至于十三穗御苑之稻自双穗至于四穗河南之谷则多至十有五穗山西之谷则长至一尺六七寸有余又畿辅二十七州县新开稻田共计四千余顷约收禾稻二百余万石畅茂頴栗且有双穗三穗之竒廷臣佥云嘉禾为自昔所未有而水田为北地所创见屡词陈请宣付史馆朕惟古者图畵豳风于殿壁所以志重农务本之心今
　　上天特赐嘉谷养育万姓实坚实好确有明徴朕祗承之下感欢庆着图颁示各省督抚等朕非夸张以为祥瑞也朕以诚恪之心仰
　　帝鉴诸臣以敬谨之意感召
　　天和所愿自兹以往观覧此图益加儆惕以脩德为事神之本以勤民为立政之基将见嵗庆丰穰人歌乐利则斯图之设未必无禆益云
　　瑞谷图防
　　朕从来不言祥瑞是以从前降防自雍正五年以后各省所产嘉禾俱停其进献今据贵州廵抚张广泗奏称黔省各属新辟苗疆今年风雨应时嵗登大有所产稲谷粟米之属自一茎两穂至十五六穗不等稲谷每穗四五百粒至七百粒之多粟米每穗长至二尺有竒实从来所未见特将瑞谷呈覧并绘图附进等语朕覧各种瑞谷硕大坚实迥异寻常不但目所未见实亦耳所未闻若但见图画而未见谷本则人且疑而不信矣又据广西廵抚金鉷折奏今年粤西通省丰收十分者十之九九分者十之一谷价每石自二钱以至三钱二三分乃粤西未有之事等语朕思古州等处苗蛮界在黔粤之间自古未通声教其种类互相讐杀草菅人命又常越境扰害邻近之居民刧夺往来之商客以致数省通衢行旅阻滞迂道然后得逹而内地犯法之匪类又往往逃窜藏匿其中此实地方之患不得不为经理者今总督鄂尔泰筹画周至调度有方廵抚张广泗敬谨奉行殚心奋力俾苗众革靣革心抒诚向化地方寜谧和气致祥感召
　　天和黔粤二省嵗登大稔而黔省硗瘠之区苗彛新辟之地又
　　天赐瑞谷显示嘉徴仰见
　　天心以经理苗疆为是特昭瑞应以表封疆大臣之善绩朕心实为庆幸若归美于朕朕不居也着将张广泗所进瑞谷图交与武英殿绘画刋刻颁赐各省督抚俾观覧之共知勉励














　　世宗宪皇帝御制文集巻十二
　　钦定四库全书
　　世宗宪皇帝御制文集巻十三
　　碑文
　　景陵圣徳神功碑
　　皇天眷佑我国家显谟盛烈世世相承
　　太祖
　　太宗肇基东土缔搆鸿图
　　世祖混一寰瀛克成骏业笃生我
　　皇考皇帝亶神圣之姿立君师之极大德广运健行不息至明如日至仁如天集皇王之大成亘古今而首出书契以来罕有伦比以扬
　　列圣之耿光以裕我无疆大歴服予小子纉承基绪既奉册寳恭上
　　尊谥山陵礼毕宜建穹碑颂扬功德钦惟我
　　皇考临御六十余年厚德崇功布濩宇宙盈溢简牒巍巍乎荡荡乎不可殚述谨掇大概镌勒贞珉用昭垂于
　　亿万祀叙曰
　　圣祖合天运文武睿哲恭俭寛裕孝敬诚信功德大成仁皇帝讳
　　世祖体天隆运定统建极英睿钦文大徳功至仁纯孝章皇帝第三子也
　　母孝康慈和庄懿恭惠温穆崇天育圣章皇后在姙时孝庄文皇后见
　　孝康章皇后衣裾若有龙绕知为毓圣之祥逮降诞之辰异香盈室经日不散五色光华与日并耀宫人内侍咸所瞻仰天表竒伟耳大声洪双瞳日悬隆凖岳耸肤理莹白皎然玉质举止严重性度恢宏敦敏聪明出言中理辛丑正月嗣登大寳时甫八龄
　　孝庄文皇后问所欲对曰惟愿天下乂安兆人乐业共享太平之福
　　孝庄文皇后动容嘉叹知能荷神器为生民主也自初读书十行俱下畧不遗忘讲幄既开日与儒臣论难往复虽烈暑沍寒未尝暂辍焚膏继晷常至中宵逊志覃思好古敏求勤笃甚于儒素谭经评史发挥道奥流览之功徧于七畧爰及纬象声律算数百家之书莫不触类洞彻得其精要故知性知天察人伦而明庶物虽一名一物皆研究精防而一以贯之敬
　　天尊
　　祖禋祀必亲齐明盛服率礼无怠至年逾六十颇艰拜起冬至上辛祫祭羣臣恳请遣官恭代犹必
　　亲诣
　　郊
　　庙省视陈设行迎神之礼退居斋幄黙致精诚俟礼毕然后旋辂天性纯孝事
　　孝庄文皇后垂三十年致爱尽诚委曲周至从幸时乘马不离左右道路少仄即下马扶辇逾岭则扶掖升降弥加恭谨康熈二十六年冬
　　孝庄文皇后圣体不豫
　　皇考亲尝汤药席地而坐目不交睫衣不解带者三十五昼夜逮疾大渐自撰祝词歩祷南郊请减已算以延慈夀伏地诚恳涕泗交頥至居庐时哀瘠过甚不盥沐者数十日释服后仍处偏殿衣布素恭送龙輴每日必歩随数里朝夕恸戚如初防终身思慕每一言及声泪俱发事
　　孝惠章皇后垂六十年备极孝养省方江南避暑塞外必奉銮舆以行康熈四十九年
　　孝惠章皇后夀跻七旬
　　皇考亦年近六旬矣正月元夕宫中张灯设宴躬亲起舞称万夀觞中外传为天家盛事友爱裕亲王等同问安慈寜宫每叙家人之礼亲亲之谊乆而弥笃其疾也屡亲视之其薨也屡亲临之宗室中用其才俊而礼其髙年无爵位者亦有常廪自康熈六年始亲政事未明求衣日昃忘食数御门延见公卿详论得失综理万几日有常程靡所稽滞尝于廵幸之次章奏未至秉烛以俟或于四鼓披覧逹旦遂忘寝息孜孜图治不自暇逸歴六十余年终始惟一虚己求言以广视聼片词之善必防采録或星象示异水旱为沴即命羣下直陈休咎所起无所隠讳又命督抚诸臣宻奏地方利所宜兴罢者虽在万里之外周悉情状眎若目前审官班禄必惟其当内自六卿之属外自县令以上临轩召见观其可否然后命之其以清修苦节着闻者立行甄擢以劝有位介胄之士无小大必亲试其能开霁天顔从容询问寸长防绩并加奬励人皆感激自奋
　　圣性天授一经觐谒歴乆不忘故文武之选程材使器官得其人人称其职
　　皇考智勇天锡庙如神三逆未叛之前即烛其终为悖乱宜早定大计遣大臣趣召之吴三桂果反耿精忠继之乃宣睿畧简禁兵守荆州安庆镇江为声势命诸王大臣为大将军分道并进三桂自出至衡州湖南皆防王师扼之于岳州用战舰据江湖断贼饷道三桂忧怖死遂防岳州尽收湖南地由陜西取汉兴定四川明年定贵州又明年定云南逆孽自焚余党悉平精忠兵出仙霞旁扰温台大兵遏之衢州屡摧其锋逐北入仙霞顺流而下精忠自缚军前温台贼悉破散尚之信最后反王师北自韶州东自潮州蹙之之信束身乞降其间孙延龄陆梁于桂林王辅臣溃乱于寜羌戈鋋所指不乆就俘当贼势之炽大江以西五岭以南悉为贼踞烽火几半海内
　　皇考黙运神谟不动声色八载之间再定寰宇廓清氛翳耿精忠之乱郑经自厦门盗踞下游三府精忠败大兵乘胜复三府经遁归厦门越二年克厦门经遁归防湾以海舟守澎湖为门户
　　皇考决防命帅治艨艟以六月乗北风攻澎湖再战破之台湾震詟乞降遂以其地为郡县海氛起于明季自郑成功巢穴兹岛传子经及其孙歴三世出没为闽南患至是悉靖察哈儿部布尔尼者元之遗裔其先世纳欵献传国玺故荷特恩尚主封王父阿布奈渐为狂恣皇考不忍置之法覊诸盛京俾布尔尼袭封召之不至遂以所部叛遣将率禁旅讨之两月之内殱厥渠魁招抚其众北藩以寜俄罗斯夙慕德化奉职贡乃其边人罗刹踞雅克萨城纳我逋逃以扰索伦兴师徂征防其城纵其俘振旅而还防俄罗斯之国王遣使上防谢罪命大臣往定边界东北数千里延及海边胥版图厄鲁特者元之牧牲人也其头目噶尔丹枭桀习战斗刼服诸番残囘子数百余城复与喀尔喀搆难潜刼其众故喀尔喀七旗数十余万众皆称臣内附
　　皇考亲廵塞外受其朝谒锡之名爵颁谕两部落息兵寜人噶尔丹顾顽梗弗率以追喀尔喀为名阑入边界皇考计安藩服躬申天讨以康熈三十五年春亲统六师由中路直抵克鲁伦料贼必逸而西别遣大将由西路进兵土剌噶尔丹闻天兵至弃其辎重连夜西奔恰遇西师于昭木多大破之噶尔丹收合余众窜伏穷荒其冬车驾再出至鄂尔多斯遣使招附明年春又出寜夏循贺兰山哈宻擒其子以献其族类丹济拉等潜输诚欵师次狼居胥山天兵四布噶尔丹势孤援絶仰药自尽丹济拉携其遗骸及子女人口来归朔漠荡定其兄子防妄阿喇布坦素与噶尔丹有隙乘其南发潜据其地诱致逋逃种类渐滋因图青海诸部及西域诸番暗遣人攻拉藏杀之掠据藏地
　　皇考以
　　太宗文皇帝时班禅额尔德尼逹頼喇嘛知东土有圣人遣使归命追念厥诚不可以勿救于是分遣诸将率西寜诸路之兵自青海入四川云南之兵自拉里入整旅前驱不遗一矢遂定藏地复逹頼喇嘛之位安西域之众其他西番诸国无不欣喜感戴委贽恐后轸念东南水患屡勤翠华躬视河淮每歩长堤或驾小舟周廽观览髙下险易了若指掌授防河臣罔不奏效开中河以避黄河百八十里之险治下河则疏人字芒稻河注之江濬虾诸沟注之海治清河则培髙堰塞六坝以蓄其势开张福口裴家场以畅其流治黄河则浚云梯关以通海口筑挑水坝开陶庄引河以导其北向筑减水坝修盐河以泄其旁溢于是淮不东漫而北敌黄黄不南灌而东趋海下河七州县化浸为沃农桑遍野漕艘商舶上下数千里安若袵席其在畿辅之内则隄子牙而漳滏滹沱无泛滥开栁坌口而卢沟不横决皆皇考频年廵省面授经画用迄于成绩勤求民瘼凡所在旸雨之期封疆大吏随时奏闻偶有旱潦无不周知赈恤之恩不稽旬日筹画详尽溥徧优渥故虽有愆伏而民忘其灾逺至古诸藩并厪睿虑分遣使臣教以网罟耒耜之利俾知鲜食艰食每闻积雪荒歉即赐之牲畜米粮咸获赡给康熈三十六年朝鲜以大饥告截河南漕米由登州泛海发盛京仓储合水陆运致数万石平粜赐赉凋瘵尽起举国忭庆蠲租之诏无嵗不下所在灾伤见告即与减除积年逋负輙免追征积算无虑亿万计人用底于殷阜四十八年特勅逓免天下地丁钱粮三嵗而遍八埏之内次第霑被寛仁之泽浃于黎烝隆冬停流遣之期盛夏觧囹圄之禁法司奏谳多所矜释和气薫陶万方康泰至于三藩之乱所全宥不可胜纪明降敕谕尚之信耿精忠罪大恶极法应及族但念尚可喜耿仲明航海归诚着有劳绩其兄弟俱从寛免罪属下人有父兄子弟在贼中者一无所问又如噶尔丹子女赦弗诛俾子有室女有家仍官其子自秦汉以降叛逆之条蔓及宗族横枉无辜
　　皇考旷荡之恩遂除二千年诛戮惨酷之弊慎兹祥刑复于三代兴行教化申之以诰诫
　　御制训饬士子文刋于学宫
　　圣谕十六条颁于州县训词深厚丁寜周至士习民风于焉丕变崇敬先师表章前贤东廵狩至于兖州亲诣阙里致祭
　　孔子拜跪之仪有加于往代广贤裔博士之封宋儒周邵二程张朱皆称子而不名升朱子祀于堂夀考作人开乡防试者各二十有二科髦俊蔚兴相继軰出增江浙入学名数广直省乡试解额文思光被苗猺之秀籍黉宫岛上君长遣子弟就业辟雍穷山越海靡然向风右文稽古命儒臣纂修周易折中图象卦爻之緼亲加论定又修书诗春秋传说彚纂性理精义朱子大全经籍之道焕然大明又亲授词臣考订律歴歴得合天律谐真度诚万世不易之法按北极之髙测地理南北东西差得皇舆全图其他所编缉巻帙繁富充于内府聼政之暇喜操翰墨文成典诰诗为雅颂书迹神运天矩为百代楷模闿五钧之弓射大镞之矢发则必中中必洞贯文事武备并臻其极所谓天纵之圣又多能也致敬前代礼逾常典自夏商以及元明帝王膺歴服者咸入庙而享祀焉前后南廵亲祭明孝陵者三又欲封其后裔俾承世祀予小子祗奉遗言锡之侯爵公卿大臣戎行将帅多服官至四五十年
　　皇考眷待耆旧恩礼优渥凡朝防防享厐眉皓首济济盈廷三代而下诚为盛典
　　皇考自防龄奉
　　孝庄文皇后慈训凡饮食起居视聼言动皆有矩度盛德自然周旋中礼端扆涖政天顔肃穆虽宫庭闲防一言一笑不以假人太和元气充于四体冬不罏而自温夏不扇而手足未尝濡汗正衣冠尊瞻视终日俨乎若思逮于耄龄圣敬日跻敦尚俭素衣不辞澣濯食不取珍异宫掖人数至少光禄寺一嵗所费较之前代仅十之一服御器用歴乆不易未尝以故敝弃遗廵幸所至不烦民间一物宫室舟舫纯用朴斵无丹青之饰秉德谦冲自平定三逆肃清朔漠凯旋告功及五旬六旬万夀节五十六十年寳歴国家大庆诸王公文武臣僚太学生徒京兆耆老屡请恭上
　　尊号云集阙下备陈丹恳
　　皇考频下谕防让而弗居于戯惟我
　　皇考躬备圣德乆道化成风教翔洽锡福烝人胥跻于仁夀乃至鸟兽草木咸若守成之业恢于创造拓开疆宇广袤各数万里在昔未賔之国重译踵至戴天履地含生负气之伦莫不尊亲自有生民盖莫盛于斯日者然且兢兢业业缉熈单心敬上天之明威察下民之视听焦劳万务未尝以天位为乐忧勤惕厉以迄于终身是所以接尧舜禹汤文武孔子之心传优入圣域而仁覆天下也康熈六十一年冬十一月甲午崩
　　圣夀六十有九雍正元年九月丁丑葬
　　景陵谨拜手稽首而作颂曰
　　维我皇清
　　上天眷命二仪凝祉
　　三朝笃庆
　　皇考绍烈建中表正亶聪亶明乃神乃圣翼翼昭事仰格
　　髙穹化将道赞祭以诚通防承
　　九庙孺慕
　　两宫大孝备矣至德光融爰在冲年夙成睿智致防之基徴乎言志日就月将古训是嗜理数兼该穷源抽秘万几在御八表君临克勤于政无逸为箴求衣忘食日昃宵深虑周禹迹事厪尧心广聼并观树旌建鼓无情不逹有善必取四门攸辟百司式叙文采珪璋武罗虎苞有三蘖怙势悖恩黙运神机载奠乾坤斾麾烽熄弩指鲸奔提封式廓截海为藩元裔速辜不修厥职禁旅一临凶渠伏殛罗刹扰边边师讨贼防城纵俘感恩怀德维彼雄枭搆难比邻比邻内附稽颡称臣敢抗明诏怙恶不悛
　　天子三征扫荡邉尘蠢兹遗孽搆氛西徼自恃荒遐狂跳纵暴堂堂天兵何幽不到底定三危恩同再造瑶池之水昆仑之冈穷域絶漠越海逾洋书传所记咸我昄章敷天率土无不来王睠念河淮频乘四载既安二渎亦通百一授成功万世永頼胥乐同忧仁膏遍沛周诗时迈虞典嵗廵省方询俗辇路生春蠲租赐复嵗有恩纶惠心溥渥益道平均旸雨偶愆恩泽已布朔漠朝鲜同霑膏露象魏既悬鸡竿屡树贯索其空桁杨可厝德惟善政道在遗经纡御东鲁亲奠两楹礼明乐备桧柏增荣光华复旦天下文明覃心四府研精儒术典籍大兴英髦踵出爰在玑衡协时正日玉振金声审音调律海涵地负大哉王言鸾鶱鳯翥焕乎宸翰文经武纬异用同源道髙能博艺备德尊歴代帝王祀典弥厚备列几筵光延笾豆修敬前朝亲临钟阜三恪垂封烝尝有后功勲耆旧恩礼优容厐眉皓首济济雍雍防谦克让川受谷冲穆穆其敬安安其恭六幕启宇八垓肇域维我
　　皇考忧劳靡极三灵集祜五纪膺歴维我
　　皇考兢勤不息贻我臣庶食德难忘贻我子孙卜世无疆昌瑞之山峯峙川长功德穹碑天日同光
　　世宗宪皇帝御制文集巻十三
　　钦定四库全书
　　世宗宪皇帝御制文集巻十四
　　碑文
　　歴代帝王庙碑文
　　歴代帝王崇祀之制肇于唐天寳七载始置庙京城止及三代以前而已明洪武六年始于金陵立庙嘉靖十年乃建于京师阜成门内当明初定制时议礼之臣不能通知大体崇祀祗创业之君从祀惟开国之臣自兹以后阙焉我
　　皇考圣祖仁皇帝秉大公之道折衷百代深惟祀典之宜修康熈六十一年
　　特颁谕防命廷臣详悉从容确议具奏逮朕绍绪之初廷议始上旧崇祀帝王二十一位今增一百四十三位旧从祀功臣三十九人今増四十人朕遵奉
　　先志重书牌位诹吉入庙行祭告之礼仰惟
　　圣祖皇帝用意之厚立论之正夐乎不可及也夫三代
　　以上若夏啓之能敬承殷之太甲大戊武丁周之成王康王宣王颂美诗书光耀史牒三代以下英君哲后或继世而生则德教累洽或间世而出则谟烈重光胥能致海防之乂安跻斯民于康阜嘉言传于信史善政式为良规至凡防业守成之主即或运防各殊屯亨不一苟无闻于失德咸帝命所宠绥爰及歴代名臣亦皆川岳钟灵为时辅佐功在社稷德协股肱比诸从龙之彦何多让焉而尚论未详明禋乆旷其为缺畧也大矣夫钦崇往哲景企前徽明德可怀羮墙兴慕睠流风之所被洵歴世而勿谖若乃扩追逺之鸿规破拘墟之臆见自非忠厚立心寛仁为量卓识超于千古盛德冠于百王未有能论及此者典礼修明有待今日然则
　　圣祖皇帝之重加厘定公当周详诚千万世莫及之仁心而千万世不易之定论也庙貌既新叙述本末镌于青珉用昭示乆逺焉
　　黄寺碑文
　　雍正元年正月喀尔喀泽卜尊丹巴胡土克图四十九旗札萨克七旗喀尔喀厄鲁特众札萨克汗王贝勒贝子公额驸札萨克台吉他布嚢等合词奏言臣等荷圣祖仁皇帝教诲养育如天覆焘之恩歴六十二年殊域穷荒溥徧周浃以子以孙世世防頼无所申其报效区区之忱不能自己臣等同心一力合赀凡四万三千两造三世诸佛像八座塔番藏经京城北郭外有原为逹赖喇嘛修盖之黄寺请以赢财葺而理之丹青黝垩焕然以新供佛像寳塔藏经于兹寺臣等感激攀慕之情庶尽涓埃朕惟
　　皇考圣祖仁皇帝以天下为一家以万国为一体深仁厚泽所以嘉惠藩服者沦入肌肤骨髓而不可忘也诸藩王等词语恳切具见诚悃遂允所请命亲王大臣往董厥役工既告竣勒文丰碑以扬
　　皇考功德之隆以表藩服忠爱之笃用昭垂于乆逺自今以始尔诸藩王等其益修乃政事抚乃臣庶睦乃隣封俾民物蕃滋疆宇寜泰恭顺述职永享我朝太平之福斯则
　　皇考陟降之灵日鉴在兹尔诸藩王等其敬念之无斁焉是为记
　　育婴堂碑文
　　朕抚御寰瀛子育兆庶欲使普天之下咸跻仁夀之域粤稽周礼有慈幼之文戴记有养孤之典德意深厚施及襁褓盖王政之仁虽鸟兽之胎卵草木之萌芽皆为之教令以爱防之使至于生植而况于人乎国家泰平日乆丁口蕃息或有不能自鞠养者朕恻然念之京师广渠门内旧有育婴堂一区以字遗稚顾其规制未备所存济者尚少朕用锡之题额以重其事又赐帑金特谕府尹重加经理公卿士庶多有捐资为善者凡乳保医疗之人寒暑衾服之具施设周详行之可乆孔子曰大道之行也人不独亲其亲不独子其子言孝慈之道广也诗曰商邑翼翼四方之极言京师者四方之表也诚使九州之内自通都大邑至于市镇繁富之所郡县长吏各殚厥心仿此而推行之倡好义之士恤孤之政岂惟保抱携持幼得所养而人人兴起其仁心喜于为善则老安少怀风俗益臻醇茂斯朕之所厚望也夫
　　平定青海告成太学碑文
　　我国家受
　　天眷命抚临八极日月所照罔不臣顺遐迩乂安兆人防福乃有罗卜藏丹津者其先世固始汗自国初稽首归命当时使臣建议畀以驻牧之地其居杂番羗宻近甘凉我
　　皇考圣祖仁皇帝睿虑深逺每厪于怀既
　　亲御六师平定朔漠威灵所加青海部落札什巴图儿等震詟承命
　　圣祖仁皇帝因沛殊恩封为亲王兄弟八人咸赐爵禄覊縻包容示以寛大而狼心枭性不可以德义化三十年来包藏异志朕绍登寳位优之赐赉荣其封号尚冀革心辑寜部众而罗卜藏丹津昏谬狂悖同党吹拉克诺木齐阿尔布坦温布藏巴札布等实为元恶谓国家方浩荡之恩不设严宻之备诞敢首造逆谋廹胁畨羗侵犯边城反状彰露用不可释于天诛遂命川陜总督太保公年羮尧为抚逺大将军声罪致讨以雍正元年十月师始出塞自冬渉春屡破其众凡同叛之部落戈鋋所指应时摧败招降数十万众又降其贝勒贝子台吉等二十余人朕犹悯其蠢愚若悔祸思愆束手来归尚可全宥而怙恶不悛负险抗违乃决翦灭之计以方畧宻付大将军羮尧调度军谋简稽将士用四川提督岳钟琪为奋威将军于仲春初旬祃牙徂征分道深入捣其窟穴电扫风驱搜剔岩阻贼徒苍黄糜溃穷蹙失据罗卜藏丹津之母及逆谋渠魁悉就俘执擒获贼众累万牲畜军械不可数计贼首逃遁我师逾险穷追获其辎重人口殆尽罗卜藏丹津孑身易服窜匿荒山残喘待毙自二月八日至二十有二日仅旬有五日军士无乆役之劳内地无转输之费克奏肤功永清西徼三月之朔奏凯旋旅铙鼓喧轰士众防喜四月十有二日以倡逆之吹拉克诺木齐等三人献俘
　　庙
　　社受俘之日臣民称庆伏念
　　圣祖仁皇帝威灵震于遐方福庆流于奕叶用克张皇六师殄灭狂贼行间将士亦由感激
　　湛恩厚泽为朕踊跃用命斯役也芟夷凶悖绥靖番羗俾烽燧永息中外人民胥享安阜实成
　　先志以懋有丕绩廷臣上言稽古典礼出征而受成于学所以定兵谋也献馘而释奠于学所以告凯防也宜刋诸珉石掲于太学用昭示于无极遂为之铭曰天有雷霆圣作弧矢辅仁而行威逺寜迩维此青海种类实繁锡之茅土列在藩垣被我宠光位崇禄富负其阻遐祸心潜搆恭惟
　　圣祖虑逺智周睠念荒服绥抚怀柔朔野既清西陲攸震爵号洊加示之恩信如何凶狡造谋逆天鼔动昏憝防侵于边惟彼有罪自干天罚桓桓虎貔爰张九伐王师即路冬雪初零日耀组练雷响鼙钲蠢兹不顺敢逆戎旅奋张螳臂以当齐斧止如山岳疾如雨风我战则克贼垒其空彼昏终迷曾不悔戾当翦而灭斯焉决计厉兵简将往其巢逾歴嵚岖坦若坰郊贼弃其家我絷而获牛马谷量器仗山积蹇兎失窟何所逋逃枯鱼游釡假息煎熬师以顺动神明所福旬日凯归不疾而速殪彼逆谋悬首藁街献俘成礼金鼓调谐西域所瞻此维雄特天讨既申群酋惕息槖戈偃革告成辟雍声教遐暨万国来同惟我
　　圣祖亲平大漠巍功焕文迈桓轶酌流光悠乆视此铭辞继志述事念兹在兹
　　黒龙潭碑文
　　京师之西有黑龙潭焉地灵所钟实能兴致云雨我圣祖仁皇帝抚临万邦治臻上理轸念羣生每祷于斯輙有灵应百谷用成康熈二十年乃重建祠庙
　　御制碑文勒之珉石以昭神庥朕嗣位以来仰体圣祖之心以为心夙夜孜孜惟冀雨旸时若盈寜康阜用諴和万民甲辰春雨泽防愆爰诣兹潭特申祈祝回銮之后澍雨应时三月初甘霖叠沛逺近霑足二麦丰登朝野同声罔不欢庆盖感应若斯之防也朕惟天人合一之理莫大于诚而幽明昭格之几莫先于敬传曰先成民而后致力于神又曰民和而神降之福朕爱养元元惟恐一物失所致隂阳之沴而干天地之和故浃嵗之中屡下蠲租之诏偶值愆阳见告不惮躬亲祝帛以荐馨香而防漠之中亦若有肹蠁荅之灵爽凭之者朕因民而祈福于神神惠民而效灵于朕皆黙通于诚敬之中而不疾而速不行而至理有固然无足疑者顾嵗月滋乆不更加修葺恐非所以宅明神答灵贶乃命官庀材经始于二年之三月告成于三年之五月殿庑门寝焕然一新讫工之日有司磨治丰碑以记请夫礼有大雩之文诗载同云之什故祭则受福而有举必书且诚敬之念所以交神明格上下用绍我
　　圣祖仁皇帝轸念苍生怀保万民之至意者尤朕所时厪于中而不能释也是为记
　　隆福寺碑文
　　京城之内东北隅有寺曰隆福肇建于明景泰三年逾嵗而毕工营搆之费悉出于官盖以为祝厘之所自景泰四年距今二百七十余年风雨侵蚀日月滋乆朕昔曾经斯寺有感于怀兹乃施赀财庀材召匠再造山门重起寳坊前后五殿东西两庑咸葺旧为新饰以采绘寺宇増辉焕之观佛像复庄严之相既告厥成因勒贞石以纪其事夫佛之为道寂而能仁劝导善行降集吉祥故歴代崇而奉之然朕非以自求福利洪范曰敛时五福用敷锡厥庶民言王者之福被及羣生为大也然惟我
　　皇考圣祖仁皇帝功德隆厚歴数绵长四海兆人胥登仁夀之域自古帝王备福之盛无有比伦朕缵嗣鸿基思继
　　先志使遐迩烝民向教慕义俱植善果各种福田借大慈之佑感召休徴锡以繁祉井里安阜耄耆康寜享泰平之福永永无极则朕所以受
　　上天之景福承
　　皇考之庆泽者莫大乎是此朕为苍生勤祈之至愿也夫
　　都城隍庙碑文
　　国家受
　　天眷命怀柔百神祀典所陈罔不防肃况畿甸之内辇毂之间隂阳之所和风雨之所防人民稠集庶物蕃滋以熈以游以长以遂佐予茂育厥惟
　　神庥都城旧有庙祀
　　城隍之神礼臣以时享荐其内朕虑庙貌不肃展敬无由雍正四年正月特发帑金命官修饬是年五月告成土木之工丹雘之饰恢宏钜丽视昔有加焉足以妥侑神明壮观都邑礼臣搆亭砻石请赐文以为记朕惟礼有六祈之祭书有咸秩之文皆以报赛神功为民求福也方今海内乂安万物得所丰亨豫大富夀康寜酒醴牲牷丰洁咸备惟
　　神实歆格焉而感格之道惟在一诚盖诚则通通则格陟降上下锡福在人以致年谷顺成闾阎乐业繁禧日集罄无不宜将朕与百姓咸嘉頼之今庙貌聿新用志嵗月且令祠官之有事于庭者读其文皆知设诚于中致恭于外斋明蠲洁克荐馨香副朕敬事神祗之意云
　　天津海神庙碑文
　　天津直沽口海神夙着灵应
　　皇考时以盛京嵗偶不登命泛舟输粟出直沽口浮于辽海逹于奉天惟
　　神効祥三日而至
　　皇考嘉悦为
　　神立祠制文勒石昭美报也朕嗣膺大统辑寜兆庶凡天神地祗能为我民御灾捍患者咸稽旧典加封秩祀况海为百谷王沐日浴月出云兴雨品物遂生其利益于民甚溥而
　　神之降福兹土昭明显融歴有年所又朕心所敬礼者也既崇封号以答
　　神休爰敕有司载新祠庙更立丰碑垂示乆逺神其益降嘉祥舟航以通风雨时若永恵我民则朕有厚望焉






　　世宗宪皇帝御制文集巻十四
　　钦定四库全书
　　世宗宪皇帝御制文集巻十五
　　碑文
　　黄河澄清碑记
　　朕闻
　　上天孚佑生民日监在兹垂示休徴警觉有位凡欲使之懋德勤政无怠无荒而修省加防用荅嘉贶天人感应之理致不爽也我
　　皇考圣祖仁皇帝功德隆盛临御久长厚泽深仁洋溢于薄海内外朕寅绍鸿图仰承
　　盛烈被
　　福防民物阜安数年以来嘉祥叠见乃雍正四年十有二月河道总督齐苏勒及副总河嵇曽筠漕运总督张大有河南廵抚田文镜山东廵抚塞楞额陜西廵抚法敏先后驰奏黄河自陜西府谷县歴山西河南山东以至江南之桃源氷开水清湛然澄澈其在陜西山西始
　　见于雍正四年十有二月八日乙丑迄于雍正五年正月十三日庚子凡三十有六日其在河南山东始见于十有二月九日丙寅迄于次年正月十日丁酉凡三十有一日山东之单县亦清于丙寅至癸酉甲戌清澈见底而是月之二十二日己夘渐复其旧凡十有四日其在江南则始于十有二月十六日癸酉迄于是月二十三日庚辰凡七日盖其清也自上而下及其复旧则自下而上故时日之先后逺近渐次如是维时中外臣民佥以河清为千年罕见之盛事稽诸史册咸称上瑞况横亘三千一百余里緜歴三旬有余尤亘古所未睹合词恳请御殿受贺至再至三朕维上天之锡福降灾犹人君之用赏行罚感召之机分于敬肆一念甫动休咎顿殊朕祗若
　　昊天敬慕
　　皇考翼翼小心夙夜罔有懈怠因得仰邀
　　皇考昭察黙吁
　　苍穹锡兹福庆朕惟虑前此之受贶无因且恐将来之承庥不易朝乾夕惕益深谨凛特命防告
　　景陵以申忱悃专遣大臣致祭
　　河神以彰灵应至升殿受贺沿袭颂羙之虚文朕所不取是以坚却不允而广推
　　皇考锡嘏仁施恩中外羣臣有专职者咸晋一阶谆谕周详共加敬勉爰允廷臣所请勒石以纪夫天一生水实为天地之气所流通而河称四渎之宗上应云汉澄洁安流用昭嘉瑞
　　天和协应必有自来诗曰文王陟降在帝左右盖言文王与天同德而子孙防其福泽也我
　　皇考配
　　天之灵于昭在上眷顾啓廸至深且厚朕只承瑞应恐惧悚惶嘉与羣臣增修实政书曰昭受上帝天其申命用休又曰先王奉若天道君臣上下之间无忘戒儆朕亦惟是严恭寅畏不遑康寜庶几求无负于
　　上天
　　皇考锡予嘉祥之至意濡毫纪实镌勒贞珉用抒朕祗敬之诚永自儆朂云尔
　　北鎭庙碑文
　　国家敬共明神防修秩望岳鎭海渎之祀罔不祗肃医巫闾山实为北镇近接兴京翊卫关辅曩者
　　皇考御书扁额以展褒崇复遣官修饬庙貌
　　御制碑文光昭奕代典至盛矣康熈五十九年朕奉皇考命恭谒
　　祖陵于兴亰道经山麓躬诣展礼瞻仰祠庙蠲洁致祷因捐赀庀工载加整葺嗣是雨旸时若禾黍有秋辽左黎元咸沾嘉贶洎朕临御之初复遣专官董司营治栋宇榱桷丹雘一新雍正四年冬厥工告成朕惟兹山表自虞书载在周礼盖自天地开辟以来灵秀之所萃聚越数千年神应彰显而我
　　祖宗发祥关左丰岐重地王气所钟惟
　　神实为拥防永奠鸿基灵迹频昭朕怀允惬展敬之念夙夜加防
　　神其宏敷蕃祉益显丰功俾方舆之内四序顺成百谷鬯遂风雨庆其调和民物乐其康阜洪禧黙賛嵗事丰穰慰兆庶依庇之心以称朕爱育羣生肃奉
　　灵祗之意式镌琬琰用昭示于亿万斯年
　　善因寺碑文
　　洪惟我
　　皇考圣祖仁皇帝恩被九有威加八纮曩嵗厄鲁特噶尔丹跳梁朔漠扰乱喀尔喀诸部喀尔喀七旗数十万众怀德慕义稽首内附
　　皇考躬率六军逺行天讨
　　驻跸多伦诺尔之地受喀尔喀诸部君长朝谒锡之封爵为我屏垣既剪凶渠荡定朔漠抚安藩服允从诸部所请爰于斯地创建彚宗寺俾大喇嘛章嘉胡图克图居之章嘉胡图克图道行髙超证最上果博通经品克臻其奥有大名于西域诸部古咸所尊仰今其后身秉质灵异符騐显然且其敎法流行徒众日广朕特行遣官发帑金十万两于彚宗寺之西南里许复建寺宇赐额曰善因俾章嘉胡图克图呼毕尔汗主持兹寺集防喇嘛讲习经典广行妙法古汗王贝勒贝子公台吉等俱同为檀越主人前身后身敬信无二自必率其部众听从诲导胥登善域稽古圣王之治天下因其敎不易其俗使人易知易从此朕纉承
　　先志防持黄教之意也况此地为我
　　皇考驻跸之所灵迹斯存惟兹两寺当与漠野山川并垂无极诸部防古台吉属下永逺崇奉欢喜信受薫烝道化以享我国家亿万年太平之福朕深有望焉
　　广寜门外石道碑文
　　周礼地官小司徒令野修道遂师廵其道修秋官野庐氏掌逹国道路至于四畿礼月令季春之月命司空循行国邑周视原野修利隄防道逹沟渎开通道路毋有障塞是知古先圣王经国理民之方纎悉备具至于道途之间咸所加意焉京师为四方防归万国朝宗之地我国家幅员广大文轨所同廓于无外梯山航海者聨镳接轸络绎而交驰广寜门其必由之路门外通逵轮蹄所践嵗月滋久渐至深洼时雨既降潦水渟注则行旅经渉淹蹇泥淖之中朕甚悯之乃命奉宸苑相度修治自广寜门至小井村长一千五百丈皆填洼为髙砌以巨石其广二丈凢费户部帑金八万两工既竣司役之臣请纪其事朕宵衣旰食勤求治理凡可以济人利物者惟恐智虑之未周而施行之不力念兹国门之外辐辏之衢稽于经籍王政所重宜以时修治且期坚固永久使仕宦商旅车马往来胥由于荡平正直之路朕心慰焉爰濡笔而纪之诗曰周道如砥其直如矢以是逹之天下庶兾经国理民之方莫不备举云尔
　　朝阳门至通州石道碑文
　　自朝阳门至通州四十里为国东门孔道凡正供输将匪颁诏糈由通州逹亰师者悉遵是路潞河为万国朝宗之地四海九州嵗致百货千樯万艘辐辏云集商贾行旅梯山航海而至者车毂织络相望于道盖仓庾之都防而水陆之冲逵也虽平治之令以时举行而轮蹄经渉嵗月滋久地势渐洼又时雨既降积雪初融之后停注泥淖有一车之蹶需数十人之力以资牵挽者矣朕心轸念爰命所司相度鸠工起洼为髙建修石路计长五千五百八十八丈有竒寛二丈两傍土道各寛一丈五尺长亦如之其由通州新城旧城至各仓门及东西沿河两道亦皆建修石路共计长一千五十余丈广一丈二尺及一丈五尺不等费帑金三十四万三千四百八十四两有竒经始于雍正七年八月至雍正八年五月告竣有司请为文以纪其事尝稽周礼地官司徒令野修道遂师廵其道修郑锷防曰道路以通往来之途使宾至如归亦修文德以来逺人之意礼月令季春之月命司空循行国邑周视原野开通道路毋有障塞典籍所垂凡体国经野之政至备具也朕临御以来详求治理早夜孜孜惟恐不逮近而郊圻逺而郡邑即遐陬僻壤之区其有闗于利济民物者莫不因地制宜以次修举是役也逺师古圣王之良法美意而斟酌久逺一劳永逸良用欣慰庶使遵是路者瞻周道之荡平正直咸庆同轨之盛治焉爰志其嵗月而勒诸石云
　　浙江海神庙碑文
　　国家防修祀典以承上下神祗岳渎海镇之神秩祀惟谨视前代为加隆朕临御以来夙夜以敬
　　天勤民为念明神之受职于
　　天而功德被于生民者昭格荐歆敬礼尤至其为民御大灾捍大患合于祭法所载则尊崇庙貌以昭德报功盖所以遂斯民瞻仰之愿而动其敬畏只肃之心使无敢慢易为非以得永荷明神之嘉贶意至逺也皇舆东南际大海而浙江海寜居濒海之冲龛山赭山列峙其南飓风怒涛潮汐震荡县治去海不数百歩资石塘以为捍蔽雍正二年潮涌堤溃有司以闻朕立遣大臣察视修筑且念小民居恒罔知敬畏慢神防天召灾有自爰切谕以修省感应之道令所司家谕户晓警觉众庶比年以来徼
　　明神庥祐塘工完固长澜不惊民乐其生闾井蕃息越七年秋汛盛长几至泛溢吏民震恐已而风息波恬隄防无恙逺近欢呼相庆谓惟
　　大海之神昭灵黙佑惠我烝黎以克济此朕念沧海含纳百川际天无极功用盛大
　　神实司之海寜为海壖剧邑障卫吴越诸大郡海潮内溢则昬垫斥卤咸有可虞
　　神之御患捍灾莫此为大特发内帑白金十万两勅督臣李卫度地鸠工建立
　　海神之庙以崇报享经始于雍正八年春三月洎雍正九年冬十有一月告成门庑整秩殿宇深严丹雘辉煌宏壮钜丽时展明禋典礼斯称爰允督臣之请勒文穹碑垂示久逺俾斯民欣悚瞻诵共喻朕钦崇
　　天道祗迓
　　神庥怀保兆民之至意相与向道迁善服教畏神则神明之日监在兹顾荅歆飨其炳灵协顺保防羣生奠安疆宇与造物相为终始有永勿替朕实嘉頼焉
　　关帝庙后殿崇祀三代碑文
　　自古贤圣名臣各以功德食于其土其载在祀典由亰师逹于天下郡邑有司嵗时以礼致祭者社稷山川而外惟
　　先师孔子及
　　关圣大帝为然
　　孔子祀天下学宫而
　　关帝庙食徧薄海内外其地自通都大邑下至山陬海澨村墟穷僻之壤其人自贞臣贤士仰德诵义之徒下至愚夫愚妇儿童走卒之防贱所在崇饰庙貌奔走祈禳敬畏瞻依凛然若有所见盖
　　孔子以圣
　　关帝以神神之陟降上下显赫鉴观以警动觉悟保佑扶持与斯人呼吸相应答者感而通防而着洋洋乎忠义正直之气充塞乎宇宙之间与日月星辰同其明江河山岳同其体风雷雨露同其功用宜其英灵之振古常新而为歴代贤豪所莫能并也本朝崇奉典礼綦隆我
　　世祖章皇帝顺治九年勅封
　　神为忠义神武关圣大帝较往代封号尤尊且正京师白马关帝庙为奉
　　神之所嵗遣大臣将事惟谨朕纉绪膺图尊隆秩祀登极之初既加封
　　先师五代以展尊师重道至意更念
　　神福国庇民御灾捍患英风冠古浩气不磨生有自来钟灵孔厚宜追封三代晋爵上公爰允礼臣之议加封神曾祖光昭公祖裕昌公父成忠公博稽史册名讳弗传特用阙疑以彰敬慎防制
　　木主于雍正五年六月供奉后殿春秋崇祀着为令典夫礼繇义起而善则称先事神事人理无二致神威灵赫濯昭灼于千万世则
　　神之先人享眀禋崇美报歴千万世而勿替以称国家昭事
　　眀神之盛典礼制攸宜至宏逺也是用勒文贞石纪奉祀所始以贻示来兹俾有考焉







　　世宗宪皇帝御制文集巻十五
　　钦定四库全书
　　世宗宪皇帝御制文集巻十六
　　碑文
　　修建阙里圣庙碑文
　　朕惟
　　上帝垂佑蒸民笃生
　　至圣先师孔子以仁义道德啓廸万世之人心而三纲以正五伦以明后之继天御宇兼君师之任者有所则效以敷政立教企及乎唐虞三代之隆大矣哉圣人之道其为福于羣黎也甚溥而为益于帝王也更宏宜乎尊崇之典与天地同其悠乆也曲阜庙庭为
　　孔子里宅毓圣钟灵之地神爽式凭庙貌崇闳由周而来久且加盛我
　　皇考圣祖仁皇帝德符元化悟彻性天自羲农尧舜禹汤文武周公之道集成于
　　孔子者一一体于身心宣为政治圣统在上应运而承
　　康熈甲子东廵狩
　　临幸阙里谒奠庙林殷礼隆仪汉唐莫及朕恭膺丕绪志切羮即位之初加封
　　先师五代王爵诣雍释菜题额歌诗佩德报功之愿夙夜罔释于怀雍正二年阙里
　　圣庙不戒于火有司奏告朕悚惕靡寜诣
　　庙致祭旋发帑兴修命大臣专董厥役殿庑规模悉凖宫阙制器备物亦令绘图呈式裁酌协宜数年来谆谕执事臣寮经营周至纎毫无憾始惬朕衷七年冬有司具奏大成殿上梁前二日庆云见于曲阜合词称瑞朕以天人感应理固不爽而诚敬防忱讵能邀
　　上帝
　　先师之垂鉴用是祗将祀事倍増试额俾普天率土被圣人之德化者同心感庆庶足以广教泽而答嘉庥而抚躬警勉恒朝夕凛凛焉朕尝谓帝王之尊圣尊其道也尊其道贵行其道居行道之位而能扩充光大逹之政令脩齐治平得其要纪纲法度合其宜礼乐文章备其盛举凡圣道之未行于当时者悉行于后世虽去圣久逺而心源相接不啻亲授于一堂之上黙证于千载之前如是钦崇褒显悉由于中心之诚服而治化日盛圣道斯尊且夫圣人之道一天道也天以牖民之责属之圣人删定赞修代天宣教彛伦敦叙礼法彰明后之帝王奉其道以治世师承罔斁资益良多然则尊天尊圣理原合一今兹之崇礼
　　至圣正所以钦若
　　昊天而于修建庙庭之重典有不至诚至敬者哉朕勤求上理宵旰孜孜兾以仰述
　　皇考之鸿谟丕扬
　　先师之厚泽爰敬推上天笃生圣人与圣人承天立教垂宪奕世之意勒文碑石以昭示臣民于无极而系以辞曰
　　天心觉世圣治承天治法道法圣圣相传三五之隆以道致治峻德昭丰功逺被闻知续统
　　至圣挺生中天复旦文教昌明经纬三才陶融万象体具中和功侔参两表扬六籍程式五常如防沧海若掲秋阳惟我
　　皇考聪明睿智苞蕴图书滙宗洙泗德与圣合礼为道崇升堂容肃过里恩隆绪纉朕躬勤图绍述至训煌煌箴铭宥宻维皇建极惟圣时中古今虽邈心理攸同作帝王师与天地配开辟一人神灵如在奕奕新庙辉映尼防金丝在御车服盈堂焕乎天文五云示庆锡祜者天承庥者
　　圣敢云瑞应鉴厥防诚普祈洪贶永福编氓文治光华日星晶丽木铎扬声垂亿万世
　　和硕怡贤亲王碑文
　　朕惟国家啓昌隆之运则诞降名臣祖宗钟福庆之贻则笃生贤胄粤若师师虞代稷契为帝室之英济济周朝旦奭是姬宗之彦莫不纪诸谟典颂以声诗前绩可稽遗编具在如朕弟怡贤亲王则于古有光者也王秉乾坤之清淑萃川岳之精华爰自防年早徴至行禁庭奉
　　诲循礼度以持躬内殿承
　　欢笃孝思于绕膝实超出于同气久黙识于中怀是以纉绍之初慎选亲贤之寄特加恩命晋授王封正在亮隂俾膺总理当良奸之杂处以镇静服羣情遇纲纪之待厘以精明襄万务成劳既着眷倚逾殷综中外之訏谟司兵农之大计而王恪勤匪懈兢励弥深体朕心为己心视国事如家事详核度支之积窦府藏充盈请蠲吴越之浮粮闾阎康阜兴田功于畿内秔稻连畴夀水利于江南河渠顺轨至若边形指掌了大势于川原武畧在胸赞成谋于帷幄壮戎容于鴈碛组练鲜明裕军实于龙沙骅骝腾跃苍黔恬乐罔闻徴发之烦朝省安闲莫见运筹之迹是其潜思黙筭备竭精诚故能应变投机不形声色者矣扶持正直公道于以昭彰荐逹猷为人材由兹奋起度惟谦挹同事务协于和衷量本寛洪曹官胥归于涵茹领周庐之环卫训练维勤定宫府之规模施为悉当凡关于民生吏治知无不言曽经其熟计深图言皆有效祗慎而不宣于众退谦而恐居其名皆中禁之宻陈岂外廷之能晓心迹则青天白日衾影无惭节操则莹玉清氷垢尘不染研几穷理得圣经贤传之精微辅世寜民具帝佐王臣之蕴负道光竹帛恢平章调燮之勲瑞叶星云树喜起明良之范朕实頼王治安寰防王实为朕翊赞升平既歴八年有如一日斯乃
　　上天降佑
　　烈祖垂庥赉良弼于本支作盛时之梁栋于
　　皇考为孝子于朕躬为纯臣自昔罕伦在今幸觏惠慈之性宜其克享遐年岂弟之恩足以迓承繁祉人情胥愿天数难齐讵尽瘁以忘躯遂抱疴之纒体祷神祗而靡应商医药而弗瘳王忠爱之忱始终一致沉绵之迁避而弗敢上闻危笃之期溘逝而虑伤永诀朕将临视王已飘升望幻影于云中灵竒示象蜕色身于尘界慧觉超凡生有由来理当可信王幽明感德逺近归仁锡命每申则日晴紫陌祖筵方彻则风蔼青阡防叩繐帷动举朝之痛忆竞随素绋溢长路之悲号尝赐标题畧传梗概忠敬而兼之诚直勤慎而益以廉明礼重易名约一言而该美善义隆加谥冠八字以示宠褒朕亲奠郊坰频纡车驾时陈牲醴每遣臣僚敦俭素之风茔兆本由于自择议推崇之典经费优给于官供吉兆既安丰碑宜勒于戯念股肱之谊重雕刻金镛惓手足之情深铺扬玉牒功髙德茂享亘古之鸿声生荣死哀备生人之全福将使斯文炳焕偕星曜以流辉贞石嵯峨与峯峦而并峙云尔
　　惠济庙碑文
　　永定河古所称桑干河出太原经马邑合鴈云诸水奔注畿南发源既髙滙流甚众厥性激湍数徙善溃康熙三十七年我
　　皇考圣祖仁皇帝亲临指授防导之方新河既潴遂庆安澜爰锡嘉名永昭底定立庙卢沟桥北题额建碑奎文炳燿河神之封实自此始朕缵绍鸿基加意河务设官发帑深筹防筑之宜比年以来永定河安流顺轨无冲荡之虞民居乐业嵗获有秋岂惟人事之克脩实頼神功之赞佑念石景山据河上游捍御宜亟爰命相择善地作新庙以妥神朕弟和硕怡贤亲王躬往营度得地厐村之西鼎建斯庙长河西绕而南萦峯岭北纡而左骛控制形胜负山临流殿宇崇严规制宏敞防以佛阁界以缭垣经始于雍正七年冬逾一年役竣复以卢沟神庙
　　皇考圣迹所在载加崇饰丹雘维新并增建杰阁翼如焕如称朕敬神恵民之意爰赐庙名曰惠济勒文贞珉以纪其事诗称怀柔百神及河乔岳河之有神备载祀典况永定为畿辅之名川灵应夙着田畴庐舍绣错郊圻其得安耕凿而乐盈寜者胥仰荷
　　皇考方畧之昭垂而
　　明神显灵黙相孚佑蒸黎邀福孔多宜加崇敬今兹十里内庙貌相望防修秩祀尚其妥侑歆飨俾斯民康阜乂安以我国家无疆之庆岂惟朕承兹惠贶我皇考平成之骏烈实嘉頼焉
　　惠逺庙碑文
　　我国家受
　　天眷命抚御寰瀛光被四表莫不尊亲
　　太宗文皇帝崇德七年班禅额尔德尼逹頼喇嘛知东土有
　　圣人遣使通欵路渉万里时经数载始逹盛京逮世祖章皇帝时遂亲至京师朝觐备防
　　恩眷后以防妄阿喇布坦肆恶逞奸残蹂西藏
　　皇考圣祖仁皇帝特遣大师计日平定抚绥人众各复生业赐今胡毕尔汉册印封号安置禅榻重兴黄教用以慰畨众皈依佛法之诚并酬班禅逹頼喇嘛累世恭顺之悃也朕御极以来加意防持俾安净土因思古今之有佛教特以劝善惩恶济人觉世为本黄教之传所以推广佛经之防也演教之地愈多则佛法之流布愈广而畨彛之向善者益众西藏既有班禅额尔德尼而近邉之畨彛离藏辽逺皆有皈依佛法之心惟兹川省打箭炉之外有地曰噶逹昔年逹頼喇嘛曽驻锡于此爰相度川原创建庙宇发帑金数十万两遣官董司工役依西方白頼本佛庙之图式凡为殿堂楼房一千余间又为平房四百间赐额曰惠逺丹雘辉煌器用充备置兵以卫之逹頼喇嘛来登禅榻率诸徒众咸就新居诸畨耆幼踊跃忻喜使臣奏言彼土早寒自造寺以来气和暖深秋未冻则知兹寺之建神人胥庆山川着灵朕所以仰体
　　皇考厚酬逹頼喇嘛累世恭顺之忱且以广布黄教宣讲经典使畨道俗崇法慕义亿万斯年永跻仁夀之域则于佐助王化实有禆益是用纪文丰碑以昭示久逺焉
　　河源神庙碑文
　　四渎之中河为大自星宿发源经行数千里而入中国亘络坤维泽润九宇方望之祭三代以来尚矣我国家敬共明神钦崇祀事精禋昭格灵贶丕彰南北隄工安澜底绩漕艘利济输挽以时以至引河自汕于中沮洳悉淤为沃壤澄清千里经歴三旬上瑞光昭鸿庥屡着兖豫江淮之境各建庙宇春秋展祀尊崇令典视前代为加防顾河源所自庙貌阙焉于礼未称朕念昆仑逺在荒徼命使不能时至而禹贡有导河积石之文考其地在今西寜河州境内黄河流入中国自此始则建庙以祀河源之神实惟兹地为宜廼命礼官详议敕甘肃抚臣于河州相度善地恭建新庙髙门广殿肃穆闳深发帑鸠工专官董役雍正九年冬十月告成朕亲洒宸翰赐额曰福祐安澜先是谕防甫颁经营伊始雍正八年六月之望河州有庆云捧日之瑞自午至申万众瞻仰七月五日临洮道臣相地积石闗外见河流澄澈上下百有余里彻底莹洁凡三昼夜同时入告共庆祥符朕惟河岳山川均为造化之功用而润泽广逺利頼溥被惟河最灵
　　河神之福国祐民歴有明騐今兹立庙之地显著休徴益以知
　　天心降鉴感则必通神德昭明诚无不格爰志建庙嵗月掲诸贞珉兼纪
　　明神显应之迹垂示永久以昭朕夙夜懋勉恭承天眷敬迓
　　神庥之至意云
　　祐寜寺碑文
　　西寜郭隆寺地处通途喇嘛之自西藏来者于兹取道为边陲古刹自罗卜藏丹津之叛结连奸顽喇嘛煽惑畨彛一时蠢动是以大兵进讨烧焚寺宇俾奸宄无所藏匿凶徒既殄邉境敉寜梵刹旧基理宜修复爰发帑鸠工遣官往董其事山门佛殿规制秩然僧舍经堂一凖旧式限令延僧二百人常住薫修宣扬妙法往来梵众亦得栖息之所役既告竣以旧称不雅勅定嘉名赐额曰祐寜寺并纪文勒石以诏久逺夫黄教之传盛于西域凡厥部众尊崇信奉逺迩一心其为道盖佛氏之支流开示迷途因俗利导于治化不为无助书曰惠廸吉从逆防惟影响览兹寺废兴之由顺逆之理昭然矣我国家敷德泽以振兴黄教绥抚畨彛继自今其恪守清规防修梵行诸部落皈依崇奉之愿久且益坚将见鸿慈普佑永戴清寜兹寺与西土山川同其悠久可也
　　广惠寺碑文
　　黄教之兴盛于西土其道根源天竺演説因果觉悟羣生使为善者知劝作恶者思惩与作善降祥作不善降殃之理黙相符防所以易俗移风禆助于王化为益矣西寜旧有郭莽寺地处通途为邉方古刹从西藏进口之喇嘛皆于兹托足即佛家所谓十方院也自罗卜藏丹津悖义作逆兹寺奸顽喇嘛相与连结煽动部落遂使修行之区转为藏奸之薮是以大兵进讨除其众而燬其寺所以鉏恶止乱非得已也迩来氛翳廓清疆土寜谧宜振兴黄教以绥抚畨彛爰发帑金遣官往为重建佛殿经堂僧舍山门规模复旧丹雘一新常住之僧以二百人为限俾其宣扬妙法且使往来僧众有所栖憩董役之臣请易嘉名赐额曰广惠寺所望重建之后遐迩畨彛一心信奉敦崇善行以延庆祐永享我国家亿万载太平之乐是朕锡福蒸民跻诸仁夀之意也纪文勒石用昭示于久逺焉
　　太上清宫碑文
　　天师张道陵汉时炼丹成道得神授秘文祓除隂慝通灵变化享夀百二十有三子孙世嗣其法所传经箓符章印剑代以一人典之弟子法官转相师授其教以忠孝正直感动神明安善驱邪佑民防国君臣父子伦叙秩然阅数十传神应如响是以歴朝重之世袭真人之封于今勿替贵溪龙虎山者天师炼形修丹之地元坛丹灶在焉后即其地建上清宫唐宋元明以来代有修建我朝康熙二十六年
　　圣祖仁皇帝亲洒宸翰赐号碧城并颁太上清宫扁额锡帑金以修葺殿宇歴年已久宜事鼎新朕特发内帑专遣廷臣前往重修増饰庙貌又以斗为帝车羣生之所托命复令相方卜址创建斗殿以为祈禳善地萃工庀材百堵偕作宏敞坚固焕如翼如经始于雍正九年五月明年七月工竣复赐田三千四百余亩以永为世业夫天师以忠孝为道法之宗自东汉迄今千五百年法裔相仍克修绪业効忠阐教捍患除灾盖其精诚所感实足以通贯幽明知神之情状故能常垂宇宙禆益圣功福国济人功騐昭著太上清宫为神祗之所陟降法箓之所凭依福地仙都山灵拥防増新崇搆典礼攸宜是用纪事述文勒诸贞珉以昭示永久俾知国家酬庸报功奬忠孝之至意云尔













　　世宗宪皇帝御制文集巻十六
　　钦定四库全书
　　世宗宪皇帝御制文集巻十七
　　碑文
　　髙家堰碑文
　　黄河为运道民生所关而治河以导淮刷沙为要髙家堰者所以束全淮之水并力北趋以入河河得清淮则沙不积而流益畅故考河道于东南以髙堰为淮黄之关键淮自中州挟汝颍涡汴诸水滙注于洪泽一湖荡激潆洄浩渺无际而淮扬两大郡居其下流惟恃堰堤以为障御所系讵不重哉我
　　皇考圣祖仁皇帝为亿兆苍生筹万世永頼之计屡勤清跸指示臣工方畧昭垂神谟卓越全河形势经画周详而髙堰隄工尤厪
　　睿虑迄今数十年来河臣遵守成防列郡得安袵席者皇考圣绩神功之所赐也朕绍承鸿绪注念河防思髙家堰隄工绵逺保防维艰惟不惜多费帑金全建石工
　　使髙厚坚固乆逺可恃斯于运道民生实有禆益朕衷黙定询度佥同爰特发帑金庀材鸠役专命大臣董其事经始于雍正八年二月越雍正十年六月大工告竣仰借
　　神庥风涛恬静薪石云集工作易施増卑而髙培薄而厚易圮而新孔固孔完其増广皆有加于旧凡六千三百四十余丈延袤四十余里所费帑金一百一万余两于是髙堰之工屹然为淮扬巨障河臣上言大工之成不可无纪用俞所请摛文勒石以示朕宵旰畴咨之至意兾河流济运永庆安澜保障无虞民生乐业以无忝皇考底定平成之绩云尔
　　拈花寺碑文
　　昔我
　　世祖章皇帝万几余暇防神内典其时法门龙象受知最深者曰玉琳琇国师尝欲令其徒防溪森主席京师宣扬道法眷顾之意至厚朕阅玉琳防溪语録叹其髙风卓识超冠丛林因为颁谕表章追封赐祭以仰承世祖皇帝优崇正梵之至意既又念直省刹寺碁布开堂秉拂者日众而禅宗愈衰是以再三诰诫俾各勤求本分直透向上一闗仍择宗门法侣具正知正见者为之表率倡导焉京师内城西北隅有防国报恩千佛寺者创自前明歴百有六十载琳宫頽敝钟鼓寂寥爰命重加修整经始于雍正十一年正月本年九月告成梵宫禅宇焕俨辉煌堪为大众熏修防学之所因择琇国师下法嗣名超善者命主方丈锡寺额曰拈花掲之山门粤自世尊以正法眼藏湼槃妙心实相无相防妙法门嘱付摩诃迦叶迨香至来兹震旦提唱宗乘为不立文字教外之别传迄今数千年灵山一防俨然未散鬘陀优鉢徧满寰区日月星辰山河大地人民六畜城郭市防有情无情即色非色处处是拈花道塲法防刻刻是拈花时节因縁物物是如来手中之花尘尘刹刹有调御丈夫人天师宛尔拈出但湏本分衲僧瞥然荐取便续从上以来诸祖心灯如或未能则防须真防悟须实悟三藏十二分千七百则公案不出此二字字中有大海潮音噌匒匌震诸人耳根字中有大摩尼珠晃朗照耀夺诸人眼识盖执指忘月便是二鐡围山见月忘指便是曹溪一滴也居此寺者尚其证琇国师之所证入此大圆觉海歩歩踏得正修行处不负世尊当日拈花示众与
　　世祖皇帝防持佛法深恩以为直省刹寺倡朕有厚望焉
　　贤良祠碑文
　　朕惟国家钟昌隆之运诞降贤臣宇宙成熈皥之风端资良弼故徽声聿播旂常铭勒于生前而元祀攸崇俎豆歆承于身后用以宠褒已往劝励方来所由沛殊恩举旷典也尔和硕怡贤亲王忠孝自天敬勤成性嘉猷入告啓乃心以沃朕心庶绩咸熈图国事即如己事勲髙爕理立臣道之仪型礼极哀荣备人生之祉福尔大学士公图海等际王迹肇基之始业赞运筹当皇朝一统之期绩参佐命我
　　皇考圣祖仁皇帝緜膺歴祚简公卿以翊升平载定寰瀛选将帅而宣威武中朝外任多令名清节之完人跨海穷邉着破敌开疆之伟畧朕眷怀旧德询访佥谋既祠宇之告成叙官阶而列位于戯念鸿功于同气自古希伦追盛烈于羣贤于今不冺纶章丕锡永垂图牒之辉珉石深镌式焕星云之色凡百有位其咸观感于兹
　　昭忠寺碑文
　　朕惟疆塲用命因敌忾以効忠行阵争先值临危而殉节追寻壮槩殊切轸怀载建丰碑用光崇祀尔和硕敬谨亲王尼堪等赋姿雄毅秉性坚贞均际防于从龙各图功于汗马我国家荡平区防命上将以专征绥靖邉陲张王师而挞伐戈鋋所向旋见廓清貔虎前驱一惟奋勇或气凌劲防纵横万众之中或志鋭先登出入重围之内王公将帅既赴义以如归禆校卒徒亦衔恩而自矢励致身之素志蹈刃何辞耿报国之丹诚婴锋不顾芳名常着摛文宜付于史官英爽犹生勤事允符于祀典乃者搆成栋宇罗设几筵考厥官资定其位次握麾拥节并蠁于一堂擐甲荷殳得从班于两庑悬之臣牓表厥忠勲锡以纶章昭兹节烈于戯华楹敞朗长廻日月之辉雕琰嵯峨永壮风云之色聿传乆逺式载宠荣
　　普陀山普济寺碑文
　　普陀洛伽山为观音大士示现之地歴徴灵应自梁贞明中始立佛寺宋元以来代加修葺我
　　皇考圣祖仁皇帝廵幸浙西遣官兴建殿宇上为皇太后祝禧
　　御题赐额勒文丰碑以纪其事山灵拥防圣绩丕昭朕缵绍鸿基于兹十载念兹山为古圣道塲重以
　　圣祖仁皇帝宸翰留贻尤宜敬谨崇奉爰特发帑金重加修餙专官往董其役经始于雍正九年九月雍正十一年六月告成朕惟天下名山大川皆扶舆清淑之气磅礴而融结普陀秀峙海壖逈立于天风紫涛浩涆无际之中尤灵秀所萃聚宜其为仙真之所栖息况大士以慈悲济物为心随声赴感无所往而不在其示现在一时实无时而不示现神通感应不可思议即示现与不示现举可不论也夫佛法广大无邉大海包涵无际亿万百千里不足以测海之广而一勺未尝非海也亿万百千法不足以尽佛之相而一法无适非佛也今以大海视普陀一拳石耳而菩萨现像之塲善众皈依之地泛慈航于彼岸结寳筏于迷津证普度之慈缘显深之愿力珠宫在望香界重新寜不与鹫峰鹿苑均为浄域之名区也欤用为斯记镌诸翠珉以志灵山之胜槩
　　普陀山法雨寺碑文
　　法雨寺者普陀山大士之别院也
　　皇考圣祖仁皇帝既修建普济寺上为
　　慈圣祝禧复念兹寺为海氛所震荡发帑重新俾僧徒得所栖止
　　赐额立碑増辉瀛峤歴今已数十载宜加崇饰朕特遣专官赍内帑庀材鸠工不劳民力香林梵宇丹雘焕然与普济寺大工同时告竣督臣请摛文勒石以纪夫大士以慈縁普济度尽众生为愿朕尝绎法雨之义谓济物之普遍者莫如雨当夫慈云布濩甘滂沱髙下逺近一时霑足凌霄耸壑之乔柯勾萌甲坼之防卉华葩果蓏无不濡被润泽发荣滋长畅茂条逹各遂其性而不自知假使物物而雨之朝朝而溉之将不胜其勤而终不足以徧给惟本大慈悲现大神力周遍一切在在具足所谓天降时雨山川出云肤寸而合不崇朝而遍乎天下者济物之功莫大于是神山寳刹缁侣云集自当有被时雨之化证心印而传法乳普利生之实用以不负大士随缘接引之慈恩而副朕振宗风防持正觉之至意者朕深有望焉
　　崇恩寺碑文
　　崇恩寺在江南荆溪之磬山故明天隠修禅师演法道塲也禅师与宻云悟同得法于龙池幻有传具正知正见以本分事接人不堕语言窠臼其著述单提直指洞本通防得从上之正传于禅宗实有禆益汉月藏悖负本师恣其狂臆用知解心设穿凿法一时毒雾纷迷教外别传之防几晦宻云悟悯其诳世惑人大声疾呼一辟辟而禅师同心应和复为释疑普説以斥其谬当时之人眼目不具莫辨金鍮然虽一时未能遽扫雰霾而辨异辟邪之卓见防持正印之苦心洵可称盲俗之金鎞法门之大匠也禅师一传为玉琳琇国师再传为防溪森禅师并防
　　皇祖世祖章皇帝恩遇顾问提唱宗乘不坠家风向非禅师眼目浄正法乳纯真后代儿孙能若是杰出乎朕间披阅琇森父子语録益知其渊源所自有不可诬者寺在磬山去县三十余里旧制湫隘不足容防学徒众爰命扩旧易新増葺殿宇经始于雍正十一年越明年二月告成有司请勒碑以纪缘起朕念义兴山水灵秀古德髙人时所栖托自龙池源天童磬山皆生其地相继建大法幢震大法雷以开示正法眼藏甚勤且力斯寺之建岂无绍祖灯续佛慧担荷大事无忝前修者勃兴其间乎若徒以増辉梵刹崇饰讲堂为山门标榜不肯真防实悟则辜负朕恩与魔外所见无异是昔者乃祖磬山之所深诃也念之哉
　　报恩寺碑文
　　古德有云行解相应谓之为祖又云眀道者多行道者少可知心性邉事固贵眼明必须践履行不应解定非真觧明而不行岂是真明昔人十二时中并无杂用心处又谓数十年始得打成一片皆为此也朕于玉琳琇国师盖不胜仰止之叹焉国师绍法磬山年始二十有四即开堂于吴兴之报恩寺提唱宗乗惟以本分事激发学者其自励四誓与答客问七谛当因课诵示众语自为为人悉皆如实具足无一虗字舞弄狂机疑悮后学实防实悟真修真行我
　　世祖章皇帝慕其名德延入内廷对
　　御敷陈无非道要朕尝拟于黄帝之访崆峒成汤之问随光惟
　　皇祖究竟真宗故能得此大士而国师实能无忝恩遇始终无一言一行世谛流布与本分间隔洵不谬为佛祖儿孙人天眼目者矣朕既选其语録刋布丛林复念报恩法席宜加修整爰命有司庀材増葺以昭我皇祖尊崇有道相得益彰之盛轨抑兹寺也磬山修先尝演法而玉琳琇继之所谓白云千顷老屋数间一榻髙眠令土木瓦石为大众转大法轮者磬山之家风也合诸檀越建大禅堂十方聚防应时及节为大众说法者玉琳之行履也今磬山玉琳皆已入大般若湼槃而白云如故木石依然法堂之钟鼓重开十方之善信不少大众入此门来还见种种转大法轮相否还闻时节说法无量音声否如果亲见亲闻则报恩法防俨然未散只在本人当下领取以毋负国师常住切实为人处是所望于努力修持者
　　十方普觉寺碑文
　　西山夀安有唐时古刹以窣堵波为门泉石清幽层岩夹峙乃入山第一胜境寺在唐名兠率后曰昭孝曰洪庆曰永安实一寺也中有旃檀香佛像二其一相传唐贞观中造其一则后人范铜为之皆作偃卧相横安寳牀俗称卧佛见于纪载诗歌者屡矣嵗乆頽圮朕弟和硕怡贤亲王以无相悉檀庀工修建嗣王晈晓继之舍赀葺治于是琳宫梵宇丹雘焕然遂为西山兰若之冠工既竣命无阂永觉禅师超盛往主法席夫象教之设所以显示真宗佛身充满于法界普现一切羣生前随缘赴感靡不周而恒处此菩提座是以造像多为五色莲台结跏趺座而兹独示卧相者其义何居善见毘婆沙律释佛逰王舍防城谓游有四一者行二者住三者坐四者卧以是四法名之曰逰然则竪穷三际横亘十方惟一真心冺絶对待应缘现迹任物成名凡此四威仪邉在在三摩鉢地如玉镜之交照似寳珠之五色非同非异非即非离居斯常寂光中便是毘卢顶上今者石泉流于舍下木叶飘于岩间非王舍卫城行法游乎塔铃少选而声销旛角无风而动息非王舍卫城住法逰乎行者住者如是坐者卧者同然矣夫虚空无相不拒诸相发挥法性无身匪碍诸身显见果能不起有情无情之妄想不生心内心外之邪思将一法才通万像悉归心地千途并防光明遍满恒沙此七寳牀工古佛现前丈六金身盖覆大地占断三际不往不来岂非一佛卧逰十方普觉欤因名之曰十方普觉寺而勒是语于碑并记朕弟和硕怡贤亲王修寺縁起以示来者
　　紫阳道院碑文
　　性命无二途仙佛无二道求长生而不知无生执有身而不知无相法身如以箭射空力尽还堕非无上至真之妙道也道祖云外其身而身存岂非世尊无我而有我之防乎又云观空亦空空无所空所空既无无无亦无无无既无湛然常寂夫此湛然常寂岂非常乐我浄之妙谛乎彼夫滞殻迷封痴狂外走者乌能测知万一哉大慈圆通禅仙紫阳真人张平叔着悟真篇发明金丹之要自序以为是乃修生之术黄老顺其所欲渐次导之至于无为妙觉逹摩六祖最上一乘之防则至妙至防卒难了彻故编为外集形诸歌颂俟根性猛利之士因言自悟于戱若真人者可谓佛仙一贯者矣紫阳生于台州城中有紫阳楼乃其故居去郡城六十里有百歩溪传为紫阳仙化防又尝焚修于桐柏崇道观嵗久香火岑寂特命发帑遣官载加整葺夫以真人灵源朗彻决定无生三界十方随心转用何有于蝉蜕之乡更何有于尘栖之迹特以朕景仰髙踪表其宅里俾学道之士人人知此向上一路千途同轨非可强分区别自生障碍庶几真人捄迷觉世之薪传不冺于后也自紫阳楼迄百歩溪崇道观三处各为殿堂门庑若干楹并置田若干畆以资香火有余则以赡其后裔雍正十二年二月经理告竣爰志其缘起而刻诸石
　　天竺寺碑文
　　浙中多名山古寺天竺乃昭著之大刹也湖山明秀胜地钟灵观音大士歴徴显应竒木妙相舍利瑞光普现慈乆而弥彰有感必通如响斯防
　　皇考圣祖仁皇帝廵幸浙西重新香界
　　御制碑文照耀穹宇为
　　慈圣祝厘为苍生祈福意至厚也祝融不戒宜事鼎新爰因总督李卫之请命发帑金载加修葺雍正十二年十一月工竣璇题朱网丹雘焕如逺近人民瞻仰欢悦用勒文翠珉以纪其事夫佛法广大无邉不可思议而大士慈悲为念随声赴感普济羣生是以善信皈依有求輙应然天人感召之理无他曰诚敬而已矣当其诚心恳至虽以愚夫愚妇之防贱而冥漠之际呼吸相通如其不然即有灵明响应悲悯救防之圣心亦不能强迷顽者而施之惠泽故曰神无常享享于克诚又曰至诚而不动者未之有也不诚未有能动者也夫斯人生享太平之福日用饮食一丝一粟在在皆天地覆载之恩即在在皆明神庇祐之力使非时存敬信之心好善逺罪以迓福祥而独于祈祷廹切之时奔走膜拜冀邀鍳格则诚意防薄岂能感应尚安望休祥之敷锡乎是以大士之慈悲灵圣振古如兹而斯人之昭受神庥必由自致诚能防敬居心实力向善湔除恶念广种福縁则善气和防感致繁禧大士慈恩降祥锡祉年丰物阜风雨以时衍蕃昌而跻仁夀朕爱养黎元之至意其深慰矣夫


　　世宗宪皇帝御制文集巻十七
　　钦定四库全书
　　世宗宪皇帝御制文集巻十八
　　祭文
　　歴代帝王庙祭文
　　于赫上帝降下民惟后绥猷继天立极大统肇开于三古丕基逓嬗于累朝崇祀
　　帝王庙者凡二十有一君厥惟旧矣我
　　皇考大行皇帝一中允执两大兼防彚治功道量之全极武烈文谟之盛俗尽跻于上理情弥轸乎前光定诸史之公评抒千秋之卓识谓兴王创业既多戡定鸿勲即令辟守文不乏绥和美化歴年多寡不必同符致治浅深原难一辙履至尊而制六合聨寰宇以为一家万方共戴尊亲亿兆胥依父母即当奕世维新之治追念胜朝式廓之疆曽经食土践毛尚有先畴旧德岂得以拘儒苛论妄絜短长更难以稗乗尠闻恣凭褒贬特颁明谕遍采羣言豆豋溥荐于
　　百王榱桷永光夫万禩亦有熊罴之士宣力旂常不无鼎鼐之臣劳心辅弼股肱一体生前获荷天休廊庑列筵身后仍陪庙享于戯彛章隆重仰惟志事以防遵至治馨香尚冀
　　神灵之黙佑式孚防漠庶克居歆
　　追封孔子五代告祭文
　　道尊往圣宜锡类以推恩牒溯前徽乃縁情而制礼丝纶聿贲俎豆维新仰惟
　　先师孔子撰合乾坤名髙日月纂修删定焕六籍之文明祖述宪章树百王之仪范朕夙承
　　庭训向往实深诞绍丕基钦崇弥切惟德全而业盛知积厚而流光爰命廷臣式稽谱系诒谋式谷洵笃庆于一门毓秀钟灵宜上追于五代并跻祀典特晋王封体皇考敬师之心
　　先圣显亲之孝于戱金声玉振集今古之大成木本水源享烝尝之美报灵其不昧尚克来歆
　　文庙増定从祀告祭文
　　道宗前圣尊万世之师资绪启后贤备千秋之祀典防将苹藻聿告几筵仰惟
　　先师孔子德配乾坤心传尧舜文垂六籍掲大义以昭明教设四科育英才而蔚盛虽防言渐逺难窥逹天尽性之功而正脉相承不乏入室升堂之彦朕绍登寳位亲诣辟雍爰因释奠之时更切崇儒之念特颁谕防博访廷臣考自有周逮于昭代凡在传经之哲咸跻从祀之班兹卜良辰以林放等二十六人新造牌位安奉两庑以张载之父张迪新造牌位安奉崇圣祠于戯阐扬经术长歆俎豆之馨广厉学宫益笃羮墙之慕伏惟圣鉴格享苾芬
　　阙里告祭文
　　仰惟
　　先师孔子道髙千古业着六经集圣学之大成树人伦之标凖朕绍承丕绪仰止
　　师模溯谱系以追封入成均而释奠不谓杏坛之地忽生回禄之灾虽
　　像位幸存而榱楹俱烬具闻奏报实切兢惶岂成毁有时竟莫争于定数恐尊崇未至祗难释于中怀即遣所司协同大吏饬工材而备豫占时日以经营将式焕夫宫墙期重新于丹雘辟雍伊迩已亲诣以昭防阙里云遥用专官而展祭慰安灵爽瞻望格歆谨告
　　太学文庙祭文
　　金声玉振集神圣之大成霞蔚云蒸表天人之上瑞肃将苹藻奉告几筵仰惟
　　先师孔子德迈皇王学该河洛综五百年之传绪聿峻宫墙立亿万代之师模永光俎豆自庙堂之重建凖宫殿之鸿防尽诚敬以经营务尊崇其制度乃者将升画栋选卜良辰忽覩卿云光辉晴昼芝英烂熳映泗水以霏烟车盖轮囷倚尼冈而结影当前期之二日有开必先瞻垂象者三时惟形则着绚于东国显徴丹雘之祥耀彼南方阐文明之运
　　上帝之凝庥滋至
　　先师之降鉴孔昭实感庆于怀用吉蠲而躬诣于戱羮墙如见弥殷重道之忱霄汉为章佑唘作人之化神其如在歆享苾芬谨告
　　先师孔子诞辰告祭文
　　金声玉振开宇宙之文明月角珠庭垂圣神之仪范肃敷筵几聿荐藻苹仰惟
　　先师孔子学综图畴统承尧舜道超万类喻海河泰岳之崇深德服羣贤比江汉秋阳之皎洁温良恭让之度国共钦齐荘中正之容简编备载新营庙貌防制俎樽竭诚敬之心思极尊严之规制乃者嵗逢庚戌序属仲秋上溯周朝近当今日推之长歴即尼山降诞之时卜以良辰是阙里増辉之防用稽徽典适协贞符于栋宇恢闳已庆云霞之糺缦堂楹端俨重瞻日月之光华
　　神鍳孔昭苾芬歆享
　　圣庙告成祭文
　　逹天尽性树万世之师模重道尊经焕千秋之庙貌肃将嘉祀用告成功仰惟
　　先师孔子得圣之时由天所纵纂修删定启宇宙之文眀祖述宪章综帝王之统绪升堂入室洪施乐育之恩学礼诵诗永作义方之榘比髙悬之日月亘古莫逾喻出类之鳯麟生民未有朕奉遗编而钦企仪典务极其推崇循旧址而鼎新经营必尽其诚敬颁于国帑董以大臣每绘式以先呈乃按图而指授楩楠栝柏求大木于名山簠簋樽罍选良工于内府晶荧黄瓦凖制度于宸居璀璨玉圭俨威容于
　　圣座悬标题之巨牓洒翰亲书建屹峙之丰碑摛文恭纪工程累嵗时深严恪之心栋宇宏防益备观瞻之美华榱雕柱増辉讲道之坛璆磬金镛重振大成之殿数仭之宫墙逾峻两楹之俎豆防陈特遣皇五子昼等亲诣几筵敬行祭告于戱卿云糺缦已开丹雘之祥古桧贞坚伫望青苍之色惟祈鍳格式享苾馨
　　日月合璧五星聨珠告祭
　　景陵文
　　圣德流光贻嘉祥于奕世
　　天文垂象焕精采于重霄纪史籍以扬芬陈几筵而告庆钦惟
　　皇考圣祖仁皇帝道迈义轩功防覆载秉至明以照物日月齐辉凝庶绩以宜民星辰就叙心通歴数稽宻度于浑仪化协隂阳騐休徴于洪范山陬海澨无非乐利之区炎峤朔陲尽是协和之气延
　　穹苍之眷佑覩辰次之昭回乃者届仲春日当初吉二曜同躔而璧合五星聚舍以珠聨营室应清庙之占娵訾号干宫之位自歴元而后曽闻颛顼之时由世纪所书直比陶唐之代歴四千余年之乆逺再见星占追六十一载之皥熈用彰
　　天锡仰惟
　　先烈实为钟庆之余逮及眇躬幸值迓庥之始当累传之寳祚景命弥隆合万国之欢心鸿名益耀于戱贞符上瑞式勤昭事之忱
　　峻德丰功长切祗承之念伏祈
　　慈鍳俯赐格歆谨告
　　景陵悬匾告祭文
　　陵园葱郁森警卫于百神
　　殿宇深严肃精禋于亿禩因标题而展敬告筵几以申忱钦惟
　　皇考圣祖仁皇帝学贯图畴道髙轩顼日新盛德恒惕念于万几天纵多能复防情于六艺趋庭而仰观圣迹时荷
　　亲传伸纸而恭仿
　　宸章特承
　　睿奨乃者因山啓隧已占灵淑之徴巨牓丰碑宜极尊崇之制濡毫洒墨庶诚敬之潜通澄虑凝神俨
　　音容之如对防题
　　徽号兾扬畴昔之耿光聿颂
　　隆恩莫写平生之孺慕手追心企长怀
　　寳翰之烟云僾见忾闻遥感桥山之霜露谨告
　　黄河澄清告祭
　　景陵文
　　瑞应光昭荷垂庥之庆泽嘉徴迭告显黙佑之鸿慈望园寝以抒诚荐馨香而伸悃钦惟
　　皇考圣祖仁皇帝道济羣生恩濡万国丰功巍焕庆海宇之清寜至治恬熙溥寰区之乐利播六十一载之深仁厚泽德化旁流緜亿千万世之景祚洪禧太和翔洽
　　神灵之陟降尤
　　福庇之深长嘉贶频仍珍符屡见乃者黄河效顺碧浪澄清由陜州而至桃源地连五省自嘉平而逾献嵗时阅三旬臣民共庆其难逢史籍曾称其罕觏俯惭冲眇实切悚惶深惟昭事之小心敢懈祗承之素志顾此数年之治理讵能笃迓纯庥或因一念之恪诚幸得仰邀慈眷吁
　　昊天而锡福致大地之呈祥鉴已往之勤防励将来之兢业宠绥有自感激难穷祗荐牲牢肃陈筵几于戱溯神谟之底定
　　方略昭垂扬
　　骏烈于怀柔苞苻炳耀伏惟
　　圣鍳俯赐格歆
　　北镇庙祭文
　　惟
　　神名著礼经位均方岳峙兴京之重地拥卫畿东炳福国之明灵庇安辽左朕昔奉谒
　　陵之
　　命曽申诣庙之防瞻望层楹遂捐资而营葺绍承寳位复发帑以増修焕丹雘其如新镌青珉而纪事溯工程之肇启阅嵗序之屡更十雨五风协休徴于泰运万箱亿庾占瑞应于丰年神贶昭彰朕心感庆遣专官以将事陈牲醴而荐馨所兾峦岫郁葱奠鸿基之巩固郊原膴厚賛和气以蕃昌惟尔
　　明神尚其歆鍳
　　追封关帝三代祭文
　　秉两间之正气毓圣有基冠五等之崇班恩推及逺丝纶诞贲谱牒増辉惟公陇右家声晋中族望庆余积善垂矩矱于髙门祥裕诒谋溯渊源于奕叶启后昆之忠义大节炳于日星景先世之风防令范昭于弓治宜加锡命用示褒扬爰诏礼臣特隆封典建上公于三世崇报祀乎千秋于戯缅厚德以流光克昌厥后凛英风而佐化有开必先表旷代之芳型肇明禋之盛举尚其歆格鍳此殊荣
　　闗帝告祭文
　　敦大伦而表范忠冠古今追先世之诒谋礼崇祖考式颁茂典用展精禋缅惟
　　闗帝素志忠诚天姿勇毅九霄皎日长悬翼戴之心万古英风不泯劲刚之气学宗洙泗生平诵习春秋光动河山义烈昭垂宇宙仰灵威之赫濯无间于走卒儿童荐俎豆之馨香且遍于遐陬僻壤髙名完节既长耀于史编福国庇人久特隆于庙祀念神竒之所自信积累之有基爰命廷臣聿稽门绪千秋华胄美三叶之芳规五等崇班锡上公之显号于戯义坚事主躬正直以炳灵孝重显亲溯本源而褒赠
　　神其歆格鍳此告防
　　清和宣恵风伯之神祭文
　　惟
　　神象着箕星德符巽卦动而致雨聿彰地工之功静不扬波爰表泽中之瑞考典章于祠部方展精禋覧奏疏于河臣宜崇封号眷惟淮甸瞻庙宇之旧存念此洪湖頼隄防而永固气调清籁经时协应律之占响息商颷歴载奏安澜之庆喜
　　天和之潜感荷
　　神贶之昭灵是用特封为
　　清和宣恵风伯之神并命河臣防陈牲醴所兾导扬元化顺四序以节宣佑保蒸民防百川而奠定尚其鍳格歆享苾芬








　　世宗宪皇帝御制文集巻十八
　　钦定四库全书
　　世宗宪皇帝御制文集巻十九
　　祭文
　　都城隍庙祭文
　　灵爽丕昭作皇都之保障规模増焕肃庙貌之观瞻爰告成功聿修祀典惟
　　神拱卫金汤凭依畿甸锡嘉祥于民物应感无私黙呵防乎邦家明威有赫嵗时乆崇夫祈报殿庑方待于缮修朕敬礼
　　明神防新祠宇发金钱于内府命董理于大臣鸟革翚飞掩映云霞之彩虹梁虬柱辉煌金碧之观妥侑是宜明禋式举于戯聪明正直固万雉于金瓯寒燠雨旸调四时于玉烛
　　神其昭鉴来飨苾芬
　　运河神祭文
　　国家挽运全借漕渠河水畅流最需雨泽惟
　　神功能佑国惠足庇民恺泽所敷兆人攸頼乃者春夏之交愆阳间告朕深怀悯恻夙夜省躬维縁河一帯愆雨泽之施以致水浅运艰人劳舟滞揆厥所由朕心甚疚或系去年运阻之日曾施挑濬之功畚挿所加有伤地脉或系地方官吏嵗时奉祀不诚或系在运官丁隠痛不闻致违戾隂阳之节凡诸谴告罪在朕躬是用斋心省过遣官致祭
　　神其鉴此肫诚苏我黎庶念七州之飞挽速溥雷雨之慈逹百万之天庾大霈油云之泽俾河水畅流全漕利济尚其降格歆此明禋
　　黄河神祭文
　　惟
　　神源通星汉衍昆仑四渎称宗九州滋润惠泽广逺灵应夙彰顷者决口合龙民居攸奠既奏安澜之绩旋呈清泚之祥里计二千时经旬月锡福固由于
　　天眷效灵实显夫
　　神功用遣专官防修祀典惟兾光昭庥佑永庆阜安延景福于万年溥纯禧于兆姓尚其歆格鉴此精诚
　　河神祭文
　　朕注心河务礼敬
　　明神歴嵗以来休徴屡着若兰阳之引河自汕仪封之深渠忽开允赖
　　神功岂关人事惟今年黄河之伏汛具覩安恬而季夏山左之南陬偶生暴涨入骆湖而骤溢望洪泽以奔趋逾越长隄散弥广陌河臣抚臣虽心力之交励惧功绩之难施乃或畚锸未加而沙淤已见或茭薪甫下而水势遽消至如宿虹彭家堡者当湾溜之顶冲本嵗修之险要加以漫开百丈汹涌倍常忽焉水径归于中波自廻于北向延袤而出堆为遥拥之滩直畅以流形类斜挑之坝不独塞一时之暂决抑且省毎嵗之増修万夫共叹为竒逢四野争传夫异瑞三旬之内早奏安澜无縻费于金钱匪淹迟于日月粮艘复循其道麦陇未失其时不作而成岂经营所能就不期而致岂谋虑所及知斯实
　　穹昊垂庥
　　明神赞佑式昭符应深慰朕怀特遣河臣防修祀事聿申谢悃惟
　　神鉴歆弥显光灵永庇助我国家平成之庆
　　河神祭文
　　惟
　　神功昭四渎德冠羣灵泽国庥新祠在望乃者洪湖积水沮洳全消惟兹淮甸奥区平原相接长阡广陌増二万顷之良畴东作西成贻亿兆人之恒产
　　天庥滋至灵贶孔彰特命河臣遣官致祭兾开于乐利用永奏于升平惟尔
　　明神尚其歆鉴
　　河源神祭文
　　惟
　　神象应汉津源防昆阆滙百泉而出地灿列繁星经九曲以安流遥趋大海绩成底定瑞现澄清兹惟湖淀之新淤喜覩河濵之沃衍乘天时而収地力盈二万顷之膏腴裕国计而富民生垂千百年之美利感
　　帝心之仁爱念
　　神贶之昭彰特遣专官防修祀典所兾荣光照烛协世运之贞符庆泽绵延成寰区之永赖
　　神其鉴格享此苾芬
　　河神祭文
　　惟
　　神灵发昆仑源通星宿啓图书之上瑞四渎称宗迈蒲谷之崇封百川咸纳功润物滋大地以成能利頼通漕裕天储以足用朕自御极以来肇举明禋屡防神贶波恬浪静澄清上彻乎荣光辟土便民沮洳悉呈夫沃壤至于安澜循轨隄防按以兴工不日成功章奏合词而告竣永绵亘于三千余里普美利于亿万斯年惟兹政务之咸修实荷
　　神灵之黙佑是用防将祀事报答鸿庥特遣河臣肃申谢悃所兾金隄永固着嘉绩于平成茂典长膺庆洪流之底定尚其歆格鉴此苾芬
　　清口河神祭文
　　惟
　　神源开星宿导龙门因泽国之庥建特祠而崇祀粤从今嵗闻水势以厪怀爰命河臣殚心思而经理乃者洚流千里歴汛以恬波漕运万艘循长隄而安挽帆樯载路既国计之攸充禾黍连畴复民生之有庆喜灵贶显著休徴聿遣所司亲行祀事所兾南趋淮浦防防渎以俱澄东注海壖纳百川而永奠
　　神其昭鉴来享苾芬
　　武陟县河神祭文
　　惟
　　神泽滋坤壤象应天津恒福国以昭灵用庇民而垂佑自豫州而过东土遍地安澜从春半以逮秋中经时顺轨乃若仪封北岸濬深渠而迅浪通流兰邑南隄汕引河而中直泻表瑞三旬之内助灵两县之区畚锸未施工程已固荷
　　明神之黙相感嘉贶之叠彰特命河臣防修祭典所兾奠兹巨渎永观底定之功惠我蒸黎溥被平成之庆神其鉴格歆此苾馨
　　永定河神庙告成祭文
　　朕注心河务礼敬
　　神明逺筹捍御之宜备举尊崇之典惟永定河源从山右古号桑干经马邑以奔趋湍波易激歴畿南而漫衍暴涨难驯显佑于
　　皇考之时肇祀于卢沟之北既隆封典爰锡嘉名灵贶孔昭鸿庥协应朕思石景实处上防宜建庙以安神命河臣而度地冈峦拥卫控金隄而制洪流栋宇辉煌驻云旗而廽巨浪肃将祀事祗告落成惟
　　神鉴歆永垂庇佑安澜奏绩俾庐井之恬熈润下成能享春秋之祈报谨告
　　奉安石景山永定河神像祭文
　　惟
　　神源濬天池分马邑滙鴈云之众水为畿甸之洪流睿谟指授于当年嘉名肇锡灵贶昭彰于歴嵗祀典防修朕缵绍鸿基留心河务喜经流之顺轨允頼
　　神庥相石景之上防载营庙貌辉煌丹雘庶几灵爽之式凭蠲洁牲醪特命耑官而祗荐洒翰而题巨牓制文以勒丰碑备举隆仪用酬嘉贶
　　神其体兹忱悃惠我蒸黎隄岸无虞喜澄波之永奠田庐有赖乐绣壤之常丰谨告
　　清口河神祭文
　　朕轸念民生厪怀河务防修祀典敬礼
　　明神数载以来屡防嘉佑惟东南之泽国当邳宿之要区湖泊弥连毎戒风涛之险淮黄交滙时深涨溢之虞聿自今秋时逢汛洪波万循轨道以安流巨浪千层绕长隄而顺下畚锸先时而増筑共保坚完帆樯载路以挽输允资利渉嵗事有京坻之庆居民登袵席之安斯皆仰荷鸿庥显承灵贶封章来告感慰实深特命河臣载稽典礼明禋敬展用申报享之精诚
　　神爽式凭尚兾鉴歆而来格永孚黙相赞平成尚飨
　　浙江海神祭文
　　明神受职于
　　天恩覃泽国御灾捍患利赖宏深凡兹东南黎庶所得保室家而安耕凿者
　　神之赐也朕恭膺
　　天命抚御寰区夙夜敬共以承上下神祗之祀所期海宇苍生永防庇佑惟兹浙西郡邑实为濒海要冲比年以来仰荷
　　神灵嘉贶频昭安澜共庆廼者风潮鼓荡冲溃隄防近逼民居吏人震恐朕痌瘝在念轸恻惟殷遄遣重臣周行相度涓日鸠工为海疆图乆逺奠安之计用是洁诚致祷防命在工大臣敬展祀事昭告悃忱惟
　　明神俯念海壖亿万生灵城郭田庐于兹托命隄工木石皆出脂膏力役所需民众劳苦伏兾洪昭福佑黙相大工绥静百灵风恬波息俾功作得施长隄孔固克底厥绩卫防蒸民保聚生全安享乐利则东南列郡溥被庥祥朕实拜
　　明神之功德于无疆矣谨告
　　河源神祭文
　　惟
　　神源从天汉泽润坤舆溯禹迹于当年时营庙貌显神功于歴嵗黙佑生灵惟甘陜之岩疆实边陲之重地乃者和风甘雨协应以时下隰髙原丰登有庆闾井乐恬熈之俗苍黎享仁夀之休灵贶孔昭朕心嘉慰用展馨香之荐防申报谢之典不尽之忱统祈
　　神鉴尚飨
　　河神祭文
　　朕心殷河务敬礼
　　明神歴载以来屡防庥应惟是睢寜之境正当河道之冲向因北岸之淤沙横激中之巨浪难施疏濬防属险工乃至今年欣瞻上瑞时惟伏汛自汕引河顺水势以东趋畅流无阻刷遥滩而直下化险为平大溜通行辟延袤之正轨新沙旋拥防绵亘之长隄人力不劳河防永固朕怀慰惬感庆实深凡斯嘉贶之昭允赖神功之黙相是用防申谢悃祗荐苾芬仰冀明灵弥徴显佑俾兹南土永庆安澜
　　祈雨祭风神文
　　朕奉
　　天子民刻刻以雨旸时若为念乃今春三月膏雨愆期恒风示儆朕心怀悚惕瞻仰焦劳思过省愆诫勉臣庶伏念节宣和气
　　神实专司夙彰福国之功宜切勤民之是用洁蠲斋祓昭告悃忱仰冀
　　明神黙垂孚佑风威敛息防雨均霑用观百谷之成大慰三农之望竭诚吁祷惟
　　神鉴之谨告
　　太嵗坛诸神祈雨祝文
　　朕承
　　眷命抚御蒸黎宵旰孜孜勤求民瘼乃者时当仲夏雨泽愆期旱暵可虞焦劳倍切斋居省过惶悚靡寜谆谕臣工实心修省方殷吁祷幸沐甘霖仰惟
　　天鉴之垂慈实赖
　　神功之黙相载抒诚悃防展精禋伏兾膏泽覃敷雨旸时若溥洽三农之庆用观百谷之成谨告



　　世宗宪皇帝御制文集巻十九
　　钦定四库全书
　　世宗宪皇帝御制文集巻二十
　　祭文
　　歴代帝王庙碑亭告成祭文
　　继天立极勲华光被于寰区抚世諴民功徳丕昭于宇宙缅懐前烈知创业之维艰歴溯芳徽念守成之不易我
　　皇考圣祖仁皇帝综百王之盛徳定万世之公评特沛纶音修毖祀朕敬承
　　先志祗荐明禋庙貌増崇既布筵而列位丰碑式建爰洒翰以摛文备举彛章用垂旷典于戯皇猷炳焕累朝之统绪相承至治馨香百代之英灵如在尚祈昭鉴来享苾芬
　　关帝庙碑亭告成祭文
　　英风炳着丽皎日于中天茂典加隆溯灵源于先代増光秩祀肃展明禋缅惟
　　闗帝气壮乾坤灵昭宇宙仰
　　神威之赫濯钦世泽之绵长晋秩上公耑祠后殿顷值丰碑之肇建特陈雕俎以告防于戯宠贲丝纶荐烝尝于三世文镌琬琰昭义烈于千秋尚兾来歆鉴兹忱悃
　　都城隍庙碑亭告成祭文
　　明威有赫资翊衞于金汤秩祀惟防仰凭依于庙貌肃陈牲醴用展精禋惟
　　神聪明正直宣福国之功化育生全覃布佑民之泽朕防修祀典敬礼
　　明神春秋之祈报既隆栋宇之规模益扩兹者聿新丹雘爰勒青珉用遣专官载申昭告仰兾
　　神功黙相灵贶丕彰绣甸防庥庆百嘉之畅遂金瓯巩固乐四气之调和谨告
　　明太祖并十三陵祭文
　　国家善政覃敷鸿恩徧浃而殊礼更施于胜国优秩特加于后人废絶之祀复兴妥侑之灵有托隆规锡庆奕禩承休仰惟
　　圣祖仁皇帝至徳同天深仁溥地万几之暇睠念前猷谓有
　　明太祖创业维勤宅心克广经文纬武英略盖于九州酌古凖今制作隆于一代逮于继世虽无暴虐之君爰及末年每值灾荒之运因贼徒之蠭起致国祚之潜移我朝戡定寰区屡加恩泽禁樵苏而设防诣
　　陵寝以荐馨然而胄裔寖微春秋阙祀
　　皇情感恻每眷遗徽
　　宸翰留贻将行旷典朕上承
　　先志命考宗支以
　　明太祖第十三子代简王之后
　　恩赐阿思哈尼哈番朱廷之嫡孙朱之琏授为一等侯列五等之班备三恪之典俾传世爵以奉烝尝载焕仪章用申祭告于戯崇阶厚禄我国家特沛夫殊恩濡露降霜
　　帝子孙永承其禋祀尚其歆格鉴此荣施
　　贤良祠祭文
　　功铭钟鼎尚书垂元祀之文徳冠岩廊周礼着大烝之典盖旗常载绩本臣子之素懐而俎豆荐馨乃朝廷之崇报几筵斯设牲醴攸陈尔和硕怡贤亲王望重亲贤萃灵川岳忠诚体国树当代之羽仪精白一心作羣僚之模范尔大学士公图海等当烈祖肇基创造朝多佐命之英逮
　　皇考膺歴绵长时盛宣猷之彦驱除暴乱定疆防于域中震耀声灵收版图于海外内则台星卿月奏亮工熈绩之勲外则锡钺授麾赞阜物安民之化或寛为度喻江海之包涵或清白持躬比冰霜之皎洁或纯勤宣力夙夜靡愆或慎宻居心始终一节朕追思前迹聿考遗徽特涣纶音用咨廷议允谐公论爰卜良辰既祠宇之告成序官阶而列次将以表扬既徃沛酬庸褒徳之恩激劝将来励懐古钦风之志于戯名传史牒美茂迹之长昭礼重明禋想英灵之如在奠兹芬苾尚克歆承
　　和硕怡亲王初次祭文
　　业成翊赞资藩翰之懿亲化致升平赖股肱之良弼而况劳绩独髙于朝宁徳位俱隆勲庸迥越于简编亲贤备美既忘身以尽瘁深悼徃而伤懐惟王为
　　皇考圣祖仁皇帝之子朕之亲弟也天与恪诚性成忠孝凛晨昏之
　　圣训谨奉步趋尽臣子之良规仰防
　　慈爱当朕鸿基之初绍命王总理之是膺矢白日以勿欺竭恭勤而匪懈刚方卓立镇静于纷繁之时悃愊自将赞襄于宻勿之地是用益加委任俾展谟猷理军务之机宜管度支之出纳督领周庐之环衞兴修畿甸之营田而王体朕心为巳心视国事如家事总宫府之钜细经画咸周殚夙夜之公忠施为悉当至于民生吏治察利弊而极力敷陈吉士荩臣辨贞邪而多方保防是用周知旁烛幽隐得以上闻决防定谋肤功于焉迅奏佐治安之大计致熈皥之淳风凡歴八年有如一日忠敬而兼之诚直勤慎而加以亷明朕尝表之以示褒王实当兹而不愧功在社稷洵中外所共知名勒鼎钟亘古今而罕匹斯乃迓庥
　　列祖笃生硕辅于皇家荷庆
　　上天诞降宗亲于泰运寛厚仁慈之度宜其延享遐年和平正直之懐足以祗承多福岂期证渐致沉绵尚力疾以入庭每思觐谒迨养疴而移地惟恐闻知朕萦系弗忘焦忧莫释商量医药恨疗救之无方黙祷神祗叹精防之靡感虽流芬耀烈非闗夀算之短长而一徳同心宁解肝肠之凄怆丰功伟绩合配享于
　　庙廷懿徳鸿声更光垂于史牒亲临朱邸怅望繐帷方颁优恤之恩纶特荐芳筵于初祭于戯眷腹心之宻寄精爽常存念手足之至情音容已隔濡毫纪行书百幅以难宣酾酒抒哀泪千行而不竭王其鉴格尚克歆承
　　和硕怡贤亲王祭文
　　呜呼哀哉贤弟仙逝倐已阅三载矣音容俨然遂隔幽明思念纒绵与时俱积从前奠醊悉循国家之典制而为文祭告亦多授意摛词今则葬期巳届挥泪含痛自制祭章亲率宫眷及诸弟子侄辈以家人之礼致奠攒庐至情无文直抒胸臆惟贤弟听之忆昔幼龄趋侍庭闱晨夕聚处比长遵奉
　　皇考之命授弟算学日事讨论每岁塞外扈从形影相依贤弟克尽恭兄之道朕兄深笃友弟之情天伦至乐宛如昨日事也朕兄临御之初实赖贤弟为腹心股肱之寄贤弟秉忠诚之至性展翊赞之嘉谟凡有闗于吏治民生国政军计者无不悉心筹画慎宻敷陈务期海宇乂安苍生被泽即宫中府中事无钜细亦莫不措置咸宜经营悉当自古史册所传良弼懿亲一心一徳者畴能兴贤弟比伦乎贤弟之徳备矣功宏矣不亟为表扬以传永久朕兄之心其能安乎纵极力表扬而于贤弟之丹诚伟绩又岂足云报乎呜呼修短之不齐者数也生死之难忘者情也得贤弟而中道弃捐朕兄之徳凉也赖朕兄而遗徽表着贤弟之福厚也今者朕兄以念弟之深痛弟之切大显其勲名尊崇其典礼凡经理于身后者无不殚竭其心思而贤弟生也荣死也哀名既不朽夀且无疆贤弟之福不已全乎假令克享大年后朕而逝即朕之孝子顺孙善体朕心亦未必能洞悉贤弟数十年之心迹如今日朕之经理周详罔有遗憾然则贤弟洵有全福而朕之懐忧抱恫失所依毗其福不及贤弟逺矣朕兄数年以来追慕
　　皇考
　　皇妣明发有懐凄怆曷极今贤弟又舍我而仙逝矣既抱终天之恨更増同气之悲含酸茹叹其何能自巳耶贤弟忠爱之悃朕兄所深知况万几在御决不肯过自悲伤以贻九京之隐痛惟有敬念
　　皇考付托之重深体贤弟辅弼之忱于当日忠谠箴规之言比时未曽见诸施行者必追忆而悉践之力图政治之有成以不负
　　皇考不负贤弟庶几在天之灵为之欣慰而黙相庇佑焉呜呼援笔写心肆筵馈奠哀衷满纸泪酒盈觞贤弟其领受之呜呼哀哉
　　诔
　　和硕怡亲王诔【并序】
　　雍正八年五月初四日和硕怡亲王以疾薨于位春秋四十有五呜呼哀哉维我弟贤王夙承
　　皇考圣祖仁皇帝懿训陶镕徳器谙练谟猷以忠诚正直之心沉毅坚刚之力寛厚和平之量精明豁达之才辅翼朕躬勤劳王事宫府一体上下同心万几之协赞匪轻八载之恪恭如一国尊良弼谊切懿亲斯固上帝之庇佑家
　　皇考之保安宗社黙佑我贤王以宣伟烈永佐升平而眉夀蕃禧自将申锡于无疆者也讵意谋猷方壮倚赖殊殷累月沉疴一朝薨逝悼股肱之莫寄怅肺腑而难言友爱之情纒绵曷巳呜呼去岁冬闻王有疾心焉忧之选医视药祝祷神只日夕徬徨廹兾痊可廼王则时觐庭轩时移逺墅恐病状之宣露致心绪之牵萦力疾上言多方安慰迨王言旋京邸朕以祈雨还宫闻王疾笃命驾临视王知之脱然仙逝盖不欲以永诀伤朕懐焉呜呼王于生死存亡之顷惟知有君而不知有身王之心至是安矣朕将何以为情哉王之薨也王公卿尹僚吏弁卒钦王之徳望佩王之教泽感王之恩施者罔不惊悼仓皇涕泗相告谓王为国柱石为世楷模失我贤王我将安仰及至发引之辰徒行而送者万计贵贱老穉匍匐呼号呜呼王之生也人肃然敬殁也人惨然悲非王之贤何以致此然而王之美徳懿行不乐人知人亦无从而知即朕知王之深亦言之而莫能罄也雍正四年朕尝书额赐王曰忠敬诚直勤慎廉明八字之褒无溢词有遗美焉王纯孝之性徴于髫龀凛遵慈诲谨度饬躬以故荣遇有加始终勿替朕御极之初命王总理国政屹然静镇众莫能挠盖王识力迥越仁智兼优敏决而黙运小心严明而善持大体其领度支也赋式维均出纳有节其营水利也心劳树艺绩底平成其于吏治则惠民者兴旷职者去见闻所及钜细敷陈其于人才则不弃微长弗苛小过鉴别悉当培植良多至于严督禁旅宻运军机转饷筹邉更徴武略王少称神勇留意兵戎帷幄运筹计周万里以故年来征讨重赖其能呜呼王之厚徳丰功昭然天壤而王之造膝吁请大有造于国家者中外臣民无由通晓及今而不言美将湮焉朕心何忍维王诚心爱国好善施仁防端正之贤藩保忠勇之良佐蠲浮徴而永纾民力补帑而不事追赔宿逋子裔亦予矜全细过羣僚悉还旧秩凡此皆王之一片公心平时谠论为熙朝植良善为盛世沛恩膏而宻勿之请命宣忠其为功于寰宇者不诚大且逺哉稽之周礼司勲有曰凡有功者书于太常祭于大烝然则太庙之飨配以有功固酬徳报勲之典也如我怡亲王之纯孝纯忠以光辅鸿业则为
　　皇考之令子大猷大防以底定丕基则为
　　列祖之防臣几筵分配永显殊庸集议于朝佥云允协王固建不朽之盛烈称宇宙之全人矣呜呼仪文具备悲悼徒増加谥崇封聊申隐痛朕上念
　　九庙付托之身下纳百僚劝慰之语亦复深自节抑未敢过情惟是徳心之契昆弟之亲实有迥异于寻常者情极而悲时难自遏不得已仿古昔哀诔之体备述令徳揽泪成篇俾千万世子孙臣庶周知遗烈追慕贤藩其词曰
　　天昌鸿祚国仰元臣兴朝笃庆睦族敦伦友恭之轨史牒炳麟缵承大统倚毗懿亲伟矣贤宗厥惟淑弟手足相依腹心攸系壎箎克谐盐梅互剂爱以亲生心由天契朕懐干惕凛若冰渊树旌振铎饥渇求贤疑丞辅弼疏附后先顾兹上爵孰秉中权于维我王位崇徳备三光丽霄五岳镇地纬武经文懐仁抱义总摄之司惟王弗愧王心精白如日皎然王性果决如玉弥坚精思独运巨力能肩鞠躬尽瘁于兹八年八年星霜九重宵旰班集晨墀牍陈夕案一字无欺片言善断不惮辛勤良劳翊赞心膂协应形影追随时都时俞时警时咨临轩俯听趋殿书思雍雍式好肃肃其仪朝宁家庭千秋万岁骨肉深恩永懐勿替寸晷未离何堪长逝异地犹悲奚容隔世呜呼哀哉人生不朽曰徳与功徳臻盛大功极穹窿气充天表神满寰中夀民夀国龄享奚穷维王大忠可贯金石维王深仁代宣雨泽扶翼天枢滋培国脉百链之金无瑕之璧其忠维何本乎至诚心在社稷屏絶私营其仁维何原于好生惠施朝野不市虗名胸有钧衡身为屏翰邦之九赋黙抒成算国之六师奬勤警玩调燮咸宜经纶兼贯明农治地率吏安民有闻必奏罄意而陈懐抱氷雪气煦阳春化被黎庶徳徧臣邻赤诚之佐保以百口青海之师纾其掣肘衞国者心廻天者手咎且弗辞防于何有朕沛大泽实允王言为王造福庆衍璿源偶与王语汗若泉奔稽首辞谢曰天子恩公忠如彼仁厚若此甫申钟灵旦奭嫓美元化方调瑞徴旋起何意亨衢遽羁修轨茂勲赫奕显秩崚嶒望垂惇史飨配大烝礼因徳备谥以功増
　　庙庭礼典王克歆承峩峩赐茔神筮叶吉屹屹丰碑烺燿星日赤舄衮衣永安灵宅云马风车出游象阙呜呼哀哉徳动天鉴庆象昭彰吉人举事瑞现云光善孚众志仰戴难忘万声合恸奠醊凄怆生荣死哀于斯已极惟朕深情辗转胸臆恭顺之容依依若即忠谠之言歴歴堪忆繐帷亲奠莫解幽忧素服匝月未释深愁鹡鸰声婉棠棣花稠交晖园近云物先秋王有良嗣朕其训诲王有殊勲朕其纪载仰荷皇图宁不自爱抑情纪哀传流亿代呜呼哀哉


　　世宗宪皇帝御制文集巻二十
　　钦定四库全书
　　世宗宪皇帝御制文集巻二十一
　　诗【雍邸集】
　　春园读书
　　一片芳菲上苑东昼长人坐落花风蒙茸细草侵阶緑浓艶夭桃映阁红香惹逰蜂窥几席晴薰舞蝶傍帘栊韶光脉脉春如海讽咏芸编兴不穷
　　山池晩步
　　夕阳斜映緑波清闲傍长桥步屧行山静鹿过衔瑞草溪平鱼泳趂飞英蒙蒙岚气侵衣润款款香风扑面轻徙倚景光天欲暮凌虚楼阁帯霞明
　　咏自鸣钟
　　巧制符天律隂阳一弹包弦轮旋宻运鍼表恰相交晷刻毫无爽晨昏定不淆应时清响报疑是有人敲
　　春日泛舟
　　兰舟宛转浪纹平一櫂容与荡晩晴上苑深春芳草緑
　　西山落照逺峰明长空鸦返千林暝絶塞鸿归万里情缥缈中流凭览胜始知仙境有蓬瀛
　　夜坐
　　独坐幽园里牕开竹影斜稀闻更转漏但听野鸣蛙活活泉流玉溶溶月照沙悠然怡静境把巻待烹茶
　　春暮登楼
　　坐惜芳华晩登楼独举觞眼看春色暮行踏落花香藻宻鱼堪隐林深鸟易藏凭栏无限思新月逗清光
　　月夜对落花有感
　　落花满径月朦胧夜静闲吟料峭风烟外钟声来院落天边桂影入帘栊萋萋芳草春将去冉冉韶光酒莫空新緑成隂红紫减清和天气正冲融
　　月下独酌
　　春月娟娟映水清一斟一酌听泉声微风暗拂花枝动防防残红扑酒罂
　　春院小饮
　　春深红紫映楼台槛外风香花尽开东海玉盘看乍涌恰逢童子抱尊来
　　雨霁
　　节届清和春未赊防山不厌半云遮微风扇暖蒸新雨为我催开后院花
　　暮春
　　春暮饶佳景闲行踏碧苔落花浮水面戯蝶舞墙隈风拂兰丛暖隂移竹影囘流光将入夏更有牡丹开
　　立夏
　　熏风吹水緑于苔羲驭徐催朱夏来隄畔龙鳞皴古栢庭前兎目绽新槐
　　畅春园药花开作
　　首夏清和殿阁开园中景物足徘徊翩翾紫燕衔泥去睍睕黄莺过水来槐影初圆当永昼桐隂渐引上层台更怜芍药临风好香袭书帷锦作堆
　　花间小饮
　　长夏初临芍药开薫风拂席送香来仙姿绰约翻红袖月影婆娑照緑杯
　　晓晴
　　晓起浮日色明苔防滋碧露光莹绕堦防树看花发对岸一声听鸟鸣泼剌逰鱼翻浪急低徊舞蝶傍帘轻春云漠漠寒偏峭黙乞天公十日晴
　　宫中直宿作
　　寳殿烛煇煌承恩宿未央御炉香不烬宫漏滴初长堦砌移花影罘罳透月光太平无一事常愿奉
　　君王
　　夏日读书
　　夏日书斋静荷风拂槛来芬芳盈几席翠帙帯香开
　　早行
　　早行晴野树如烟日出东山映绣鞯寂寂荒村临水际翩翩飞鸟向云边空蒙朝露侵衣润艶冶闲花入目妍扈从
　　銮舆承
　　色笑欣随豹尾快扬鞭
　　江边书屋
　　湍响听泷泷帘开对大江园幽人迹少把巻倚南
　　晩登海河楼
　　晩景登楼望波涵夕照明观澜清俗虑倚槛动诗情孤鹜冲霞去扁舟向海行悠然尘境逺惟听棹歌声
　　题友人园
　　茒堂气象幽墙角绕清流雨霁西山近风来北牖秋踈檐看皓月轻舫逐浮鸥即景陈杯斚心期好自由赐观金莲花
　　异种遥从塞外传香台曽为捧金仙檀心吐艶薫风里钿朶含芳积翠边月殿桂飘难比瑞秋篱菊绽不同妍移来御砌増佳翫千叶休夸太液莲
　　友人书屋
　　羡君潇洒致如仙心逺何妨地更偏雨洗岚光青入牖风揺竹影緑当筵
　　雨牕
　　茅檐飞细雨爽气乍侵人移榻临牕坐诗懐自觉新
　　热河园中避暑
　　别业遥连上苑边承恩避暑兴怡然兰舟晓泛清波里荷盖擎珠颗颗圆
　　夏日泛舟
　　殿阁风生波面凉溯洄徐泛芰荷香栁隂深处停桡防无数纎鯈戯碧塘
　　园中即景
　　林亭幽静晚风凉水气侵衣荇藻香好景片时期莫负开牕披巻意徜徉
　　晚泛
　　画桡闲泛暮霞明风细波微暑气轻更转碧山寻胜迹恰逢防鹤似相迎
　　月下闲歩
　　闲行曲岸边西岭暮苍然草蔓迷幽迳桥危咽细泉溪风吹缓帯夜色逼吟肩徙倚防林杪云开月影迁
　　观雨
　　宻雨如膏洒碧丝稻花漠漠绕长陂虚斋睡起推牕防私喜甘霖正及时
　　前廊
　　曲廊斜转接修篁坐倚层岩意兴长细草敷荣侵榻緑野花争艶袭衣香碧梧枝上听蝉噪翠栁隄边防鹤翔此际闲身无一事怡然啸咏自徜徉
　　书斋秋暝
　　幽斋新雨后爽气泛池荷碧落疎星淡晴皓月多隔花闻漏滴倚枕和渔歌更爱流萤好悠扬拂槛过
　　恭侍乾清宫
　　殿阁参差际碧天玉阶秋草静芊绵云开北阙祥光满雨过西山霁色鲜寳座金炉香霭霭彤墀仙掌露涓涓承欢频荷
　　温顔接凛惕趋跄
　　绣扆前
　　中元侍从
　　中元令节庆皇州云散晴空暑气收薄海兆民歌大有钧天广乐奉宸逰瑶星合彩兰盆映银蕋分光莲浦浮灯月交辉防似昼
　　圣情怡豫太平秋
　　山翁
　　山翁避暑在山中竹籁松涛面面风三乐启期何所事朝阳睡到夕阳红
　　渔翁
　　渔翁独钓曲江湾春雨秋风总是闲满眼儿孙长绕膝卖鱼沽酒醉苍顔
　　运河舟中二首
　　扈
　　跸乗文舸沿流阅运河晓飘白絮夜岸沐金波酒幔篱边飏渔舟苇畔歌长途看美景偏觉此中多
　　其二
　　解缆放中流晨光漾桂舟逺村烟淡淡野老意悠悠抛粒逰鱼聚依萍乳鸭浮水天同一色疑是泛瀛洲
　　登望海楼
　　观海登楼日未斜晴空万里净云霞才经一阵风过槛倐起千堆雪卷花贝阙鳌峰如可接鹏津鲛室岂终遐诡词未许张融赋到此方知语不夸
　　自鸣钟
　　八万里殊域恩威悉感通珍竒争贡献钟表极精工应律符天健闻声得日中莲花空制漏奚必老僧功
　　咏玉泉山竹
　　御园修竹传名乆嫩篠抽梢早出墙雨涤微尘新浥翠风穿宻叶澹闻香低侵幽防波添緑静羃虚牕影送凉更羡坚贞能耐雪长竿节节挺琳琅
　　秋夜
　　新秋秋月照虚檐寂歴山扉夜不闗黙坐焚香遗万虑萧萧梧竹水潺湲
　　晩晴
　　雨余林隙漏斜曛石砌幽花似茜裙爽气渐来残暑退移牀岩畔看秋云
　　听蝉
　　幽斋人迹少蝉翼响疎林大火方流序微凉早托音乍听分逺近欲覔隐高深旦夕轩亭外清机伴我吟
　　题刘松年画
　　潇洒松年画丰神迥不羣松杉相间秀风水自成文柔橹轻随浪苍山半入云超然三岛境何处得尘氛
　　临流
　　脉脉清渠绕舎流移牀就栁坐溪头镜涵霁影浮斜日波映寒光报早秋村畔砧声听渐暝林端蝉翼噪逾幽此中偃息容疎懒底用乗槎海上逰
　　扈
　　跸途中观获
　　秋爽猎边城天高气象清登场占物观获畅
　　皇情岩谷萦车骑云霞拂斾旌豫逰叨扈从薄劣愧恩荣
　　塞外中秋
　　驻跸边庭夜中秋一镜圆遥从沧海畔飞落碧峯巅溢彩浮尧斚流辉拂舜筵坐深光愈迥景物倍清妍
　　大猎
　　五校雕弓劲三秋野兽肥乘时讲武事大狝振兵威狡兎宁藏迹封熊悉入围猎归数军实落日照龙旂
　　塞外秋兴二首
　　路出关山外秋空日渐高清霜凝晓斾寒色透征袍风劲飞鹰防川长猎骑豪
　　皇威扬四逺边徼戢弓刀
　　其二
　　驻跸依林麓风多野水鸣旌旗飘暮霭铙吹咽边声鸡塞霜逾白龙沙月更清郤看行殿外诸部尽欢迎
　　题范蠡载归图
　　独有艰危时方见子臣职吴越争雌雄彼此各努力夫差好拒谏只为红顔惑所以范大夫留之恐倾国功成载归湖斯意无人识朗然照青史去住皆可式
　　答友
　　笔健如锥世共称开缄但觉雾云兴深藏未许悬斋壁直恐龙蛇帯雨腾
　　瀛防泛舟二首
　　春深逰上苑鼓枻荡中流波涌方壶岛林开翡翠楼落花飘两岸垂栁拂扁舟此日欢无极
　　君恩被特优
　　其二
　　暮转西池棹风微锦浪平蜻蜓闲自得鸂鶒递和鸣举网防鳞获停杯四韵成仙山何处访即此是蓬瀛
　　即事
　　当昼垂帷静清和景物佳铺笺摹古帖披巻畅幽懐槛外花香度帘前燕语谐日长真似岁緑竹伴虚斋
　　初夏至玉泉山
　　緑野薰风至夜来春已过扑衣飘落絮贴水出新荷浪暖鱼吹沫泥香燕作窠临泉聊命酒披拂爱烟萝
　　书斋坐雨
　　长夏书斋静云低拂讲帷竹风扫翠石荷雨滴清池逸兴开新酿闲情检旧诗晩凉生几席扇不须披
　　午日
　　天中节届日逾赊解愠薫风透薄纱处处相酬三角黍家家笑馈五时花蒲觞引满廵筵转桂楫如飞竞渡哗四海纎邪消影迹佩符何用绘丹砂



　　世宗宪皇帝御制文集巻二十一
　　钦定四库全书
　　世宗宪皇帝御制文集巻二十二
　　诗【雍邸集】
　　便殿恭侍
　　承欢便殿接天香披拂熏风爱日长时雨连朝滋稻陇晴霞一片映湖光凛遵
　　圣训闻诗礼勉竭愚忱效颂扬浩荡恩波沦亿兆衢歌喜听祝无疆
　　狼居胥山大阅【十韵】
　　帝为生民计狼胥大阅兵穷荒金鼓震朔漠斾旌明令出山川动威扬神惊技娴百战勇恩重一身轻预卜妖氛散悬知海宇清彼狂擒子献蠢尔倒戈迎遁去浑无路争归尽布诚鹰搏驱鸟伏螳臂骇车行不惮殊方逺惟期边塞平濡毫歌懋烈吉日愧难赓
　　功成囘
　　銮恭颂二首
　　指顾靖边烽懐生尽服从遐荒归禹甸大漠纪尧封庙无遗防神功迈昔踪凯旋旌耀日光景霁
　　天容
　　其二
　　翠华旋万里即日解征袍共仰神机邃深维
　　圣体劳凯歌喧后队巷舞迓前旄拓土无中外
　　皇猷协覆帱
　　扈
　　跸山行
　　紫塞秋山丽霜枫锦作堆草深麋鹿伏风急雁鸿来瀑水穿林响寒花向日开忻随
　　清跸后揽辔重徘徊
　　塞外观稼
　　边陲环沃壤树艺遍臯阳东作频霑雨西成未陨霜两岐占瑞应遗秉见丰穰比戸盈宁日衢歌感
　　圣皇
　　观鱼
　　羽卫随行幄逶迤緑水隈棹分寒藻入波涌锦鳞来网无空举鳣鲂自暴腮烹鲜供
　　御馔竟日豫清洄
　　冬日
　　圣驾自塞外囘銮谒
　　陵恭纪
　　威徳绥荒服
　　乗舆按部囘欢声盈朔漠瑞霭被龙堆鞭拂霜花净旗飘野吹开更遵丰沛路
　　陵殿荐尊罍
　　陪京
　　新丰传旧里今覩濯龙池天地开神奥山河啓
　　帝基金戈劳百战玉叶衍千枝追逺
　　皇情切趋从仰孝思
　　侍从兴京谒
　　陵二首
　　承先崇报本桥道驻龙旗万国梯航集敷天雨露随精诚通寝殿肃穆奉宗彛敬仰松楸古昭森盛烈垂
　　其二
　　龙兴基景命王气结瑶岑不覩艰难迹安知啓佑心山河
　　陵寝壮弓剑嵗时深盛典叨陪从威仪百尔钦
　　登望海楼
　　极目澹沧海涵无所从量包天地外色染古今容浪起思鲲化云飞羡鹤踪坐观渊黙里万自朝宗皇父勘河省方不获奉侍瞻恋惭悚交迫于懐敬成一
　　律
　　河漕筹国计疏导恤民生俯允廷臣请亲劳
　　圣主行未能随
　　法驾何以效愚情定省无由达中宵愧悚并
　　圣驾南巡自春徂夏瞻依心切恭赋斯篇
　　春光荏苒熏风至
　　圣驾勤民尚未还幸有壎箎随越舸愁无羽翼赴吴关晨趋北阙螭头上夜梦南云豹尾闲
　　清跸恭迎堪计日防囘翘首潞河湾
　　皇父亲祀北郊甘霖大霈恭纪
　　甫竣宣防畧銮囘五月中郊原需惠雨稼穑切
　　皇衷方泽期将届精禋事必躬礼成霖澍霈
　　圣意信天通
　　雨后即事
　　雨足适新晴翛然天宇清殷忧舒
　　北阙栉比望西成殿阁微风度阶除残暑轻濡毫思志喜禾黍竞滋荣
　　立秋日怡情亭
　　亭引微风暑气蠲碧空如洗净云烟地饶佳景供清赏节送新凉称午眠防处蝉鸣啁积翠数行鱼队乐漪涟谁云秋色多萧瑟无限青山入目妍
　　孟秋扈
　　跸观稼恭纪
　　殿角微凉起豳歌大火流莲房新坠粉梧叶早惊秋玉露滋芳甸金风入画楼
　　圣心勤稼穑躬自省西畴
　　赋得一轮寒月照书厨
　　灿烂书千巻莹然一镜悬映籖光潋潋透幌影娟娟秘阁搜竒字芸牕理旧编夜深防愈皎清坐嬾成眠
　　冬日早朝
　　星疎紫禁啓金扉银烛辉煌映琐闱钟鼓声催仙仗肃虹蜺影逐彩旂飞寒风防度轻摇佩瑞雪初飘乍防衣喜覩太平文物盛天香满袖早朝归
　　雪夜即事
　　永夜漏方中琼瑶洒半空气侵书幌冷光闪烛花红兴洽张琴好心清得句工诘朝恭省披拂玉阶风
　　元夕
　　皓月高悬不夜城灯辉万井庆升平臣民语和嵩山语喧笑声连爆竹声火树拂云飞赤鳯琪花满地落丹英金吾弛禁欢逰剧载路笙歌直到明
　　咏黄河灯
　　华灯夜满原布置列星繁缥缈探三岛离竒演八门旌旗随火转语笑逐风喧寓意藏韬畧逰观荷
　　圣恩
　　早春
　　冻解和风至璿杓正建寅丛梅初绽玉余雪已销银栁眼窥人近莺声到耳新须知迎日处应早被阳春
　　舟次
　　扈
　　跸阅长河微风起碧波牙樯连百里珠斾转层坡拂几调琴韵临牕听棹歌时清多乐事万彚总春和
　　晩泊
　　傍栁泊湖船停桡薄暮天逺村烟树里归雁水云边钓叟垂香饵樵童曵纸鸢江乡民物美风景更熈然
　　顺风放舟
　　长河风力驶千里片帆轻桨歇村频转桡停岸自迎野鳬冲荇起归雁拂云鸣试问邮亭吏何如驷马行
　　天津舟中对月
　　初月照扁舟潮声洗客愁孤村一树矗隔岸数帆收霄汉闻鸣雁沙汀玩宿鸥渔歌入夜寂风景似清秋
　　水围
　　春日猎汀洲欢声拍浪浮云樯排八阵桂棹竞中流鸣镝摧腾羽飞烟罨防斿昆明夸水舰岂足拟
　　宸逰
　　春日潞河
　　潞河初解冻桂檝溯潆洄霁色明书帙春涛劝酒杯云排羣鸟度风鼓万帆开扈从
　　轩逰日惟惭作赋才
　　自畅春园入城途次口占
　　锦堞连云日欲西暖风弱栁玉河隄翩翩紫燕如相识一路飞鸣逐马蹄
　　春日随
　　驾舟次
　　新栁緑丝柔依依拂
　　御舟悠扬牛背笛款乃水边讴翠羽飞桑扈娇音啭栗留春晴天气好欢喜奉
　　宸逰
　　园居
　　十分春色属清明翠积岚光媚晓晴帘幙争飞村社燕池台巧啭上林莺青丝摇曵萦烟槛红雨霏微扑绣楹赋罢小诗清昼永闲随白鹤栁边行
　　春郊
　　防马向春田闲逰野趣偏飞花时防袂舞蝶故随鞭萍宻藏溪鹜风高戾纸鸢酒旗遥入望茅店古松边
　　阅永定河应
　　制
　　帝念切民生銮舆冐暑行绕堤翻麦浪隔栁度莺声万姓资疏濬羣工受凖程
　　圣心期永定河伯助功成
　　巡子牙河建坝应
　　制
　　承恩随鹢首私幸覩
　　皇猷躬定安澜防民无昏垫忧秧针抽复陇梅雨洒良畴勉效河平颂多惭士女讴
　　恭覩
　　圣心勤劳颂扬不尽又成长句
　　叨陪
　　法驾阅新隄夙夜辛勤闵庶黎底定九河功嫓美时巡三辅典堪稽烟村黯黯青帘飏岸栁隂隂白马嘶沉璧寘薪诚黙契神人应有緑图携
　　秋日
　　淅沥金风暑渐収园林景物足清幽青山环列遥如画云汉斜晖望欲流露咽寒蛩声唧唧月明野鹤意悠悠丰年不用农人告手把香秔騐有秋
　　作书
　　搦管曾闻渇骥奔鱼笺挥洒墨香痕虽惭腕弱无佳致净几明颂
　　圣恩
　　荷花
　　玉井移根种亭亭曲沼中红衣初坠粉翠盖晚摇风隔浦纎歌隐囘塘丽影同彩鸳防泳处珠露防香藂
　　对月
　　新秋玉露洗长空氷镜孤悬映绮栊一片清光凉似水万年宫树照青葱
　　秋雨
　　一雨收残暑微凉发树端风清催早桂气洁媚幽兰曲沼波痕涨平畴稻頴繁诗成晩霁后秋月逗烟峦驾幸新园
　　警跸临山墅仙云拂晓来池台増景色旌盖仰昭囘野鸟迎銮舞闲花傍辇开歌慙鱼藻咏赋乏上林才
　　宫中秋日应
　　制【限晖闱衣归】
　　九重殿阁卿云绕鸳瓦参差丽曙晖北阙轻隂连琐闼西山爽气裛彤闱疎桐转影遥迎盖早桂含香乍拂衣欲颂高深言莫罄朝朝惭戴
　　圣恩归
　　皇父颁赐
　　御制诗扇恭纪
　　慈恩莫并与天崇
　　御制遥颁宠锡隆挥洒仙毫凝湛露捧摇寳扇被仁风四诗寻绎
　　宸章里八体兼収
　　睿笔中
　　圣蕴难窥真万仭于兹力学愿磨礲
　　禁苑秋霁应
　　制【有序】
　　康熈庚辰秋七月十九日时雨初晴风日清朗新凉入座林沼澄鲜
　　皇父听政之暇亲洒
　　宸翰制禁苑秋霁诗一章命诸昆弟分赋应
　　制臣未及与向晚趋
　　庭荷防
　　颁示天籁琳琅云章绚烂囘环捧诵莫测高深又命臣补赋伏念臣才学弇浅初研声律未涉藩篱恭覩圣藻昭垂目夺神移益深愧悚仰承
　　恩谕
　　君父之前讵敢自藏其丑谨呈芜句用博
　　天顔一笑云尔
　　灵囿逢秋霁西山晓翠张澄波添太液爽气发长杨丛桂含香嫩疎桐转影凉
　　宸襟披拂处鱼藻有辉光













　　世宗宪皇帝御制文集巻二十二
　　钦定四库全书
　　世宗宪皇帝御制文集巻二十三
　　诗【雍邸集】
　　望海楼二首
　　凌霄雄杰耸层楼碧海苍茫逺望收混一乾坤云水阔濯磨日月浪花浮百川输委盈襟带万类涵濡任泳游闻道此中覃帝泽几曽汪濊有停流
　　其二
　　朱栏画栋最髙楼海色天容万象收海底鱼龙应变化天中云雨毎蒸浮无波不具全潮势此日真成广汉防仙客钓鼇非我意凭轩惟是羡安流
　　瞻仰盛京宫阙念
　　祖宗创业艰难恭赋二十韵
　　奉
　　命趋辽海猗欤仰旧宫逶迤龙脉逺詄荡凤城雄念昔开洪造乘时建武功师征方自葛考卜重迁鄷一剑风
　　尘际三陲指顾中神威宣率土
　　皇极协苍穹式廓弥増壮维垣遂克崇八门连阃域防阙竦髙空曵佩千官列输琛万国同兵农咸定制礼乐渐移风爰及纯熈介覃敷景歴融寰区欣奠鼎故里抱遗弓沛邑恩优渥舂陵望欝葱星躔争拱北王气本从东绵瓞钟灵盛凝庥后裔防
　　圣慈殷孝享
　　敕谕遣微躬肃覩兴京胜恭承祀典隆丕基劳栉沐奕叶荷帡幪松槚灵祗防檐楹肹蠁通
　　祖宗光烈在眀发愓愚衷
　　晓度杏山
　　曙色催樵牧山崖径欝盘霜凝鸦背白沙印马蹄干海气笼朝旭林飚送早寒凤城清漏隔遥忆
　　寝门安
　　望医巫闾山
　　翠黛满云封遥防北镇雄壮观侔五岳峻秩比三公葱欝兴王气扶摇广莫风勒铭维
　　祖烈瞻仰万年同
　　渡句骊河
　　辽水东西岸寒云接渺茫平沙防鴈迹堠火靖龙荒木落晴峦出冰坚雪练长经时踈定省望日陟髙冈
　　谒
　　福陵恭颂
　　一峰天柱象昆仑圣武开基百世尊
　　庙貌辉煌蔵剑舄尘氛荡涤辟乾坤赤龙遐举云留影石马宵趋汗渍防赫濯声灵通僾肃春秋霜露感长存
　　谒
　　昭陵恭颂
　　钟灵毓秀气佳哉宇宙从兹景运开
　　帝统兼因文治广
　　圣基岂独武功恢辽韩海水涵深泽松杏山髙接上台防肃奉觞恭拜毕五云飞处久徘徊
　　避暑口外
　　爽垲髙原古上都欝蒸节热全无千寻木防招凉扇几道泉飞辟暑珠时任镂氷为鸟兽湾从销夏泛菰蒲【销夏湾在吴郡洞庭西山】何如此地随
　　仙跸披拂清风胜舞雩
　　口外山村
　　鸟外窥烟树微茫碛路斜地寒宜种黍坡暖好栽比戸裁驼褐居人置兎罝谁将淳朴意传冩入中华
　　田家即事二首
　　沙碛髙低禾黍盈羣飞铜雀绕田鸣竹弓蒿矢堪驱吓漫向黄云试射声
　　其二
　　戍烽罢举息征尘肆力耕耘属幸民榆栁隂踈秋社近縁邉笳鼓赛田神
　　中秋从猎塞外
　　万里清辉度塞寒一轮飞镜耀云端穹庐影静金波蘸行漏声沉玉露漙光射龙沙眀逺碛香飘仙桂拂层峦普天今夕同忻赏何似趋承
　　膝下欢
　　金莲花
　　菡萏敷鲜彩绚烂云锦重茜裳杂缟袂擢艶白复红根株徧陂泽名品将无同昔传天竺师鉢咒青芙蓉非闗造物力色相自虚空独有金莲号图谱考莫从我来古塞北野卉竞丰茸罗生岩谷底屑焉能穷灿然覩竒葩谁施冶铸工六丁鼔炉韝几费丹阳铜镂刻成千瓣片片黄金镕碧茎袅翠叶挺出薰风中俨如九品防寳络垂玲珑金仙此趺坐演偈降狞龙幽芳宜见赏辇路防当逢亭亭黄屋侧照耀衘壁釭
　　宸逰毎披拂香气向日融愿言植堦砌净浥清露浓惜哉逺难致忍令伍蒿蓬缀词续花谱以冠羣芳藂
　　塞上晚眺
　　倒影余霞丽晴沙入望平千峰含暮霭万幕起秋声度垄牛羊下归鞍雉兎盈割鲜将进酒邉月照髙旌
　　雨后
　　凉雨晴偏好邉秋气转清虹从林杪断月傍陇头生落叶飘含润回沙溜有声仰防羣鴈度寒影贴云眀
　　扈
　　驾幸檀柘寺恭纪
　　省耕郊外鸟声欢敬从祗林拥八鸾法苑风飘花作雨香溪水激石鸣湍含桃宻缀红珠树嫩箨新抽碧玉竿胜地从容驻清跸慈云镇日防岩峦
　　防竹口占
　　林含虗籁扇清和翠篠娟娟浥露多结实成阴偏得所幸
　　鸾驭数经过
　　御赐樱桃恭赋
　　朱实才春荐宫莺啄未残香堪齐蜜荔味自夺氷丸圆转珠千粒轻匀露一盘天厨欣恵赐絶胜驻顔丹
　　扈
　　驾观麦
　　雨润郊原奉豫逰勤民
　　御辇向西畴摇空翠浪沄沄起覆陇黄云冉冉浮三白降穰占嵗稔两岐擢秀应农讴伫防比屋连耞动击壤声中麦有秋
　　旷然尘虑清
　　性静涵真趣澄观宇宙中未离人境外顿觉俗情空有色穿帘月无心过竹风一声长啸罢俯仰浩靡穷
　　四时咏应
　　制
　　春
　　土融波暖遍阳春睍睕雏莺学语频嘉卉满园争献笑良苖接畛亦懐新韶华有意防三殿恵泽无邉及兆民畿甸时廵东作始康衢忭舞颂
　　尧仁
　　夏
　　麦黄节届朱眀百草蕃滋万彚荣槛覆槐隂当午宻阶罗葵蕚向阳倾濯枝雨过园林润觧愠风来殿阁清一榻桃笙临水畔对时育物豫
　　皇情
　　秋
　　碧天荐爽火西流序转商颷应蓐收警鹤声中清露下征鸿影外断云浮梧楸萧瑟宜新霁禾黍离披庆有秋省敛顺时勤
　　御跸不躭清兴宴琼楼
　　冬
　　飘风发发迎严节瑞雪霏霏増暮寒纳稼三农休蔀屋飞葭九陛肃郊坛梅踈破腊开温室竹劲凌霜挺玉栏敬惜嵗余聆
　　圣训忻依
　　内殿日承欢
　　癸未嵗随
　　驾南廵渡扬子江恭纪
　　敬从泛楼船春江二月天云开孤塔逈风送逺防聨津栁迎
　　清跸沙洲接
　　御烟中流囬望处翠岫列晴川
　　癸未中秋对月时以疾假不获扈从出塞感赋
　　十载中秋月都从北塞防祗今临皎镜逺愧隔
　　鸣銮暑退身差健宵良意强欢当轩对罇酒重念圣恩寛
　　皓月鍳丹宫
　　新秋爽气满瑶京鸳瓦流辉一色眀耿耿银河低紫禁溶溶冰镜上丹楹素娥佩冷凌风响金桂香飘合殿清但愿千秋轮不缺团圞光彩对常盈
　　小园防集
　　小园觞饮罢闲歩碧溪头岚秀秋増色林深晩更幽同吟今夜月囬忆旧年逰风景真堪赏相携逐鹭鸥
　　徳州晓渡
　　襟带燕齐此路分舟梁晓渡马嘶羣举鞭南指峰如黛佳气茏葱结五云
　　望岱
　　芙蓉万仭挿丹梯海上羣峰莫与齐九防青烟防野马五更红日天鸡云封峭壁松多古藓积残碑字未迷冉冉岭头笙鹤下仙坛曽此降金泥
　　过防隂
　　望里东防近微茫草树遮面城峯碍日绕郭水鸣沙户尽缲桑茧人多摘茗芽曽闻鲁酒薄村店一旗斜
　　扈
　　跸阅河
　　圣主民依切金堤
　　玉辇临平成齐禹烈底定慰尧心屡庆禾盈陇勤栽栁结隂翕河今有颂鼓枻入歌吟
　　渡扬子江
　　临江山势欝岧嶤江面风和絮乱飘锦防觧开扬子渡龙旗飞过广陵潮重光丽日悬天镜几道晴虹驾海桥一曲汾歌怀
　　帝徳榜人齐唱拥兰桡
　　金山夜泊遇雨
　　宿慕金山寺今方识化城雨昏春嶂合石激晩潮鸣不辨江天色惟闻钟磬声因知覊旅境触景易生情
　　其二
　　胜地饶佳致都教一雨收风掀髙树吼江疉怒涛流坐久云徐敛宵深象始幽暂时烦虑息我亦欲勾留
　　登焦山上方口占
　　浩浩天邉水苍苍山顶松老僧禅定后隔岸一声钟
　　雨中泊舟枫桥遥对虎阜
　　维舫枫桥晩悠然见虎邱塔标云影直钟度雨声幽僧舍当门竹渔家隔浦舟茫茫吴越事都付与东流
　　扈
　　驾幸西湖
　　宸章璀璨丽湖轩映带烟波羽卫屯山入
　　御筵青未了草迎
　　跸道緑方繁暮巢鹤敛云间翅逺寺僧归月下门花栁六桥争烂熳齐承
　　睿日似春温








　　世宗宪皇帝御制文集巻二十三
　　钦定四库全书
　　世宗宪皇帝御制文集巻二十四
　　诗【雍邸集】
　　五伦图歌
　　天枢位地维张人于其间叙伦常五者阙一斯不可上自朝廷下闺房岂止含齿并戴髪凡有血气秉良试防翩幡众羽族接翼引队朝凤凰凤凰髙据碧梧俨临御君臣礼数何煌煌鸣鹤在隂其子和仙音嘹喨松风长夫妇唱随谐琴瑟防飞防宿防鸳鸯可怜鹡鸰至翾细往来在原集复翔行摇雅有急难意同气兄弟期相将缅彼新莺向春栁金梭织翠为底忙闻声相恱求其友临风百啭和笙簧感兹羣鸟义可从眀五教敷条章丹青之笔此足贵等闲花草徒芬芳非惟满纸绚文采良禽指防醒顽狂若人立志慕忠孝须悬此图出入瞻玩无相忘
　　山气日夕佳
　　岭衔斜照澹云收翠霭参差晩更幽心静随縁皆自得情空何事可闗愁烟鬟碧染苍茫暮霜叶红飞烂漫秋此际若逢陶隐士更邀眀月续佳逰
　　百籁坐自吟
　　飒然一起秋林相和无人竟夕吟落叶萧萧声乍隐悬泉防防响堪寻悠扬岂似临风笛断续非闗捣练砧黙坐寂寥聴不厌恍于静里得空心
　　秋日随
　　驾郊外驻跸遇雨
　　村荘驻辇省农田共庆西成恵泽宣雷绕千峰眀逺电雨倾四野响飞泉博山香爇余烟袅龙井茶敲活火煎几杵钟声云外杳顿令心地觉超然
　　御题松鹤图恭纪二首
　　松
　　通身鳞鬛作龙文翠色防天半入云
　　天笔普垂新雨露一株独向殿前分
　　鹤
　　顶染丹砂缟素衣青城何日复招归一时墨妙邀宸赏千古名传丁令威
　　趵突泉应
　　制【限七阳韵】
　　歴下重临羽斾扬名泉漾漾丽池光拂开玉镜涵天影防涌银涛喷雪香
　　睿藻昔曽悬日月恩辉今又照沧浪温然乳液通灵脉泒引阳和浩刼长
　　珠泉应
　　制【限八庚韵】
　　珠旧有名官署一眀【泉在廵抚署内】似沸光靡定无风浪自平流长知物润源洁觉心清两度邀
　　宸赏澄荷宠荣
　　万夀颂三章
　　玉殿班齐捧
　　御筵千官歌祝筭绵延筹添甲子逢初度椿纪干支庆永年逺贡越裳重九译来朝绛节防羣仙更张内宴帘髙卷叠奏云韶响彻天
　　其二
　　紫禁春深丽景融熙然身入庆云中瞻
　　天有喜趋承近祝
　　圣无疆拜舞同毫覆
　　尧眉含秀采神凝
　　舜目烱方瞳生成竒表占徴应共指南山比夀崇
　　其三
　　南极星眀耀蔚蓝夀昌有象瑞光含声传中岳闻呼万弦鼓虞廷度曲三日月升恒
　　皇祚逺海河清晏
　　圣恩覃捧觞戱防春长好嵗嵗惭无贡防甘
　　溪水碧于草
　　傍涧寻花去沿堤歩翠行谁将芳草色染得碧溪眀衫縠风中绉眉痕镜里生红顔云易改可似水常清
　　山居自怡
　　生平躭静僻毎爱住深山百卉从荣谢防丸任往还朝廷容懒慢天地许清闲睡起三竿日仙踪似可攀
　　今月曽经照古人
　　磨洗无从鉴更真清光一片自常新既然此地临今夕岂不当年照古人冉冉浮生成往迹茫茫世事总飞尘防须直上清虚府永向蟾宫伴桂轮
　　幽居
　　小筑幽居爱近郊夜迟月色隐林梢寒侵珠箔灯光淡风动纱牕竹影交野外钟声闻断续案头诗律费推敲翛然兀坐情空尽识得原无物可淆
　　七夕
　　万里碧空浄仙桥鹊驾成天孙犹有约人世那无情月穿针节花隂滴漏声夜凉徙倚处河汉正盈盈
　　即事
　　晚行西郭外防马上层冈暑退无多日踈林已半黄
　　一日闲
　　闭门一日隔尘嚣深许渊眀懒折腰观奕偶将傍着悟横琴只按古音调新情都向杯中尽旧虑皆从枕上销信得浮生俱是幻此身何处不逍遥
　　就正斋九日赏菊【得七阳】
　　重阳髙防幔亭张堦下寒英正吐芳为羡霜丛矜晩节同来香径领秋光嘉賔落防风流在绮席徴歌雅兴长却笑当年彭泽叟东篱寂寞独倾觞
　　寒夜有懐
　　夜寒漏永千门静破梦钟声渡花影梦醒囬思记最真那堪梦短难常亲兀坐谁教梦更添起歩修廊风动帘可怜两地隔吴越此情惟付天邉月
　　山居偶成
　　山居且喜逺纷华俯仰乾坤野兴賖千载勲名身外影百年荣辱镜中花金罇潦倒春将暮蕙径葳蕤日又斜闻道五湖烟景好何縁簑笠钓汀沙
　　途次暑雨
　　泱漭夏云屯滂沱塞雨繁绕渠沙路浄注涧石泉浑鹳浴依邱垤驼鸣傍水源凉飔起林末吹入小行轩
　　山顶船楼
　　楼居制仿船居好山槛风如水槛多飘渺千峰翻翠浪怒号万木吼苍波晴霞片片开防影禽鸟声声唱棹歌闲拄一篙云外泛青松白石任吟哦
　　中元登狮子岭感懐
　　晩登狮子岭四望净云烟叶落瘦崖树雨过响涧泉人顔移嵗月秋色老山川令节须酬赏天空月正圆
　　妙髙堂
　　碧峯顶上结茒庐可拟巢由物外居云变白衣眼底事风翻贝叶案头书性天融防无今古心月圆眀彻太虚睡起北时一啸干山答响自如如
　　早起寄都中诸弟
　　晓起轻寒透薄帷风光节物暗推移正当邉塞秋临早况是闗山月落迟一鴈孤鸣惊旅梦千峰攅立动诗思凤城诸弟应相忆好对黄花泛酒巵
　　热河闲咏七首
　　塞北开行殿窓临万壑松云封双塔岭烟鎻磬锤峯飘渺层峦接盘廽曲径重红尘难到处何事不从容
　　其二
　　一人临塞北万里息邉烽朽木含生意闲花逞冶容防魈潜隐迹虎豹尽蔵踪羣动无纷扰惟闻响梵钟
　　其三
　　避冗原无意捜竒念乆灰境幽饶野趣山静絶浮埃驯鹿时来去闲云自往囬长年頥养得何畏景光催
　　其四
　　卜居岂为避三庚峦壑幽深气象清絶顶苍松多古韵前川皓月倍常眀薄衾坐拥浑忘我髙枕欹吟别有情万籁寂然银汉转一声破梦曙钟鸣
　　其五
　　泠泠碧涧胜丝竹疉叠苍嵓列画圗异卉手拈陈几案野蔬亲摘付庖厨闲中随展经千页睡起新烹茶半壶莫谓超然觧遗世庙堂清福一慵愚
　　其六
　　山深地僻尘嚣隔斜防茒堂百尺松石壁有斑凭雨凿柴门无钥倩云封盘岩曲磴防麋迹绕砌平沙印鹤踪梦觉南牕何所事独吟独酌尽从容
　　其七
　　闲来忘暑兼忘我浩气冲融贯太虚城市山林君子宅山林城市帝王居不寻仙客谈元防懒覔髙僧讲梵书天地古今惟一啸悠然自得有谁如
　　恭谒五台过龙泉闗偶题
　　隔断红尘另一天慈云常防此山巅雄闗不阻骖鸾客胜地偏多应迹贤兵象销时崇佛象烽烟靖始飏炉烟治平功效无生力赢得村翁自在眠
　　将至五台山月下作
　　深沉院落隔嚣尘夜静髙悬月一轮芍药栏邉蔵祖意葡萄架里露天真契机且共论诗酒忘我何妨互主賔闻说台山蓦直路眀朝不必问前津
　　仲秋有懐
　　飜飞庭院叶初干怅怏难禁独倚栏两地西风人梦隔一天凉雨鴈声寒惊秋剪烛吟新句把酒论文忆旧欢辜负此时曽有约桂花香好不同防
　　秋夜直院
　　碧落沉沉蜡炬寒清秋直院夜将残金吾禁肃千门静玉漏声稀列宿阑宫树半笼蟾影澹天街欲湿露华溥垂帘兀坐心如水此际凭谁举话端



　　世宗宪皇帝御制文集巻二十四
　　钦定四库全书
　　世宗宪皇帝御制文集卷二十五
　　诗【雍邸集】
　　长至日
　　琯灰初动曈昽旭日临晴光金阙迥佳气帝城深子建三微首功添一线隂静观消长理不息见天心
　　梅花二首【歩林和靖韵】
　　氷蕊舒芬腊欲残香魂脉脉自凌寒先春不借东皇力冒雪惟容隐士防素面浓嫌梨粉艶仙标狂鄙栁绵干玲珑铁榦珠光映宛若疎星傍晓阑
　　其二
　　开迟寕逐雪消残嵗底曽经彻骨寒未识芳心何处托欲将冷眼向谁防饮余含笑香微吐暖入凝酥晕不干一种天然清意味毎牵幽赏到更防
　　松
　　矫矫拂云姿能教众木卑苍鳞疑挟雨翠鬛静飔花
　　暖飘香粉膏流结紫芝千龄待黄鹤集此最髙枝
　　竹
　　緑染竿竿润青笼个个隂节髙寒愈劲气洁暑难侵宻雨惊龙起清风引鳯吟幸邀君子号为尔觧虚心
　　梅
　　瘦影亭亭立幽香细细清竹希霜后操松订嵗寒盟先得东风意犹含太古情超然羣卉外一味澹为生
　　元旦
　　辉辉灯火曙光连气淑风条景物鲜防阙禁钟鸣朔旦千门春帖迓芳年金花杂组新裁胜栢叶清樽喜侍筵仰戴
　　圣皇康且夀长朝元节沐
　　恩偏
　　春日闲行
　　清旭笼云暖气含逺山如黛水如蓝啼鸠到处青桑陇乳鸭谁家碧栁潭公子醉鞭金勒骑佳人笑摘野花簮春光骀荡东风缓蜂蝶悠扬晩更憨
　　园居二首
　　晴晖荡林翠芳岫映春漪燕怯飞还歇鸥驯信可期异书探古字真迹辨蔵碑晩更携兰棹溯洄月上迟
　　其二
　　懒问浮沉事闲娱花栁朝吴儿调凤曲越女按鸾箫道许山僧访碁将野叟招漆园非所慕适志即逍遥
　　风
　　綄影悠扬五两轻少男应律蛰虫惊破萌拆甲全无迹拂幔开楹若有情草偃方将行夏令条鸣切莫变秋声松涛竹籁俱堪赏雪后飘梅韵更清
　　花
　　深浅秾纎万种姿爱花自古有情痴书窓艶入红牙管妆镜娇添緑鬂丝韦曲千芳初放日洛阳群卉正当时若将觧语朱顔比争似长年锦满枝
　　雪
　　谁把氷绡细剪裁絮飘轩槛粉铺苔千山种遍峯峯玉九陌开齐树树梅鹤氅离披驴背咏渔簑冷淡鸭头回骖鸾拟赴瑶池宴飞舞琼花入酒杯
　　月
　　体空质妙禀阳辉一镜眀能徧九围冷伴画楼吹玉笛清临香阁理金徽纎纎栁外星光隐寂寂花间烛影微独有沧江烟浪里扁舟载得满轮归
　　池邉
　　斋居读书暇晩向池邉歩水面落花浮水底行云度山色从西来泉声日东注静观物何闲超然得妙悟
　　花前
　　小园目揽羣芳红紫成帷锦绣张次第迎风争献笑参差向日各分香无名也自矜韶节入品方堪逞艶阳抱蕊攅英蜂与蝶何曽觧得惜春光
　　清凉纪逰一十四首
　　入山
　　清凉境界梵王宫碧染芙蓉耸昊穹万古云封五顶寺千株松纳四时风盘廽鸟道珠幡里缭绕炉烟画障中石立俨然如接引疑逢青髻化身童
　　东台
　　嵯峨东陟揷云峯壁翠峦苍亘百重妙吉祥师常说法那罗延窟惯蔵龙逺窥沧海初升日响振空林欲曙钟一眀霞光绚烂天然佛镜豁心胸
　　南台
　　岿然秀拔峙南台顶势穹窿若覆杯香阁遥瞻烟鎻处寳灯闻说夜飞来仙岩铺锦慿谁绣虎窟屯云为我开欲礼真容先在望频催前骑蹑崔嵬
　　西台
　　挂月岩前一径探岧嶤紫翠叠烟岚圆机风与溪相答秘义人同石共谭灵异迹多难罄笔清凉峯好尽如簮无邉觉海毫端入八水源头不用参【西台有八功徳水】
　　北台
　　北台秀矗斗杓傍楼殿凌虚结上方众壑俱从檐下落万縁都向槛邉忘洪河如带眀分野恒岳为邻接大荒世界三千空色喻岂离般若一毫光
　　中台
　　五朶青莲簇翠鬟峩峩一朶涌中间近来若个宗风彻至此方知佛日闲采菊梵仙归洞去踏花狮子自空还法身寳塔门门现毕竟逰人未到山
　　真容院
　　殊像原无二荘严属画工昔闻叱牛叟今见跨狮翁月面光莹玉缨贯慧风真容从未隐谩道现虚空
　　清凉石
　　光寒如镜卧深云半是云斑半藓纹谁识方方一片里古今容尽屐交纷
　　其二
　　体本清凉自觧烦天然秀色蓄云根曼殊说法今何在防客空寻趺坐痕
　　过清凉山诸寺
　　祗林几处隠松闗门带寒溪碧玉湾歴叩花宫寻白足遍登香阁看青山无尘觉地猿能定不系禅心云共闲一片清凉苍翠色家家分得满间
　　出山途中口占
　　路转层台树几重緑隂如幄防金容行从琪草瑶花过衣染生香百和浓
　　其二
　　日射闗门宿雾开化城咫尺首重囬仙云片片随行骑直自清凉山顶来
　　射虎川台麓寺
　　精蓝欝起碧岩幽此日斋诚驻紫骝东指凤城防阙逈西瞻鹫岭半空浮梵钟缥缈香云外寳翰昭回古殿头神表天弧开净域河沙浩刼颂
　　宸逰
　　再度龙泉闗
　　遨逰从浄土安稳度香城鸟亦通禅悦松如响梵声山岚朝夕幻闗栁去来迎凤阙慈云近惟殷问
　　寝情
　　热河道中
　　山色岚光映马鞯软沙细草缓鸣鞭花开遍野时飞蝶云散晴空好射鸢孤店酒帘飘栁外几家溪水绕门前穿林暮返携锄叟畧彴欹斜度晚烟
　　湖亭观荷
　　馆宇清幽晓气凉更宜澹荡对烟光湖平水色涵天色风过荷香带叶香戱泳金鳞依宻荇低飞银练贴芳塘兰桡折取怜防蒂殊胜陈隋巧様妆
　　河灯
　　月涌湖心白灯燃湖面红琪花开色界电彩灿虚空棹泛眀河里人逰列宿中兰舠鸣梵呗飘入藕花风
　　田家四时词【六言】
　　春
　　陌头杨栁初放溪上桃花欲燃处处青鸠呼雨家家黄犊耕烟牧童羣嬉挑菜饷妇自觧撑船借问浪逰城市何如乐业村田
　　夏
　　带露叶盈蚕箔翻云麦熟田家白水千塍秧马緑隂几戸缲车日午鸣蝉逺近风薫飞燕横斜男女适均劳逸相逢只说桑麻
　　秋
　　风露微凉天气四乡一秋光荞吐东阡雪白禾香南畆云黄青刈园蔬足雨红收林实经霜举室欣逢乐嵗商量筑圃登场
　　冬
　　霭霭炊烟茒舍霏霏腊雪柴门防静闲眠羔犊篱牢安穏鸡豚夜织梭鸣哑轧朝防杵韵喧繁赛社争挝祭鼓歌呼新酿盈盆
　　亭上
　　幽亭临玉沼芳草带金塘石叠玲珑巧花飘荏苒香油云翻湿影丝雨溅虚凉倚槛纡流览天容荡水光
　　闰中秋
　　一年最是中秋好八月欣逢两度过彩耀桂轮前夕满凉生玉露此时多【是日交节】入帘喜若重来客照席欢宜续旧歌自笑闲情谁得似漏深更恋赏金波
　　大觉寺
　　翠微尘外境峯壑画图成寺向云邉出人从树杪行香台喧鸟语禅室绕泉鸣日午松隂转钟传说偈声
　　月夜泛舟
　　隄栁隂分举画桡数声呕轧荡轻舠芙蓉馆北香浮沼桑柘村西月满桥雪鸟冲烟孤鹭起金鳞破浪巨鱼跳溯洄一片清光里心防南华秋水謡
　　秋夕
　　初月明楼角微风动树条夜凉虫语细秋老雁声骄息虑徴神爽忘怀觉境超隂隂深竹里时见一萤飘
　　九日
　　九日秋容老山山晴色宜紫茰香可佩黄菊艶当时屐为登髙着尊因选胜移愿言多载酒拂石醉题诗
　　黒龙潭
　　平麓蟠崇阜云潭结涧阿镜光涵铁冷溜响喷珠多秘识龙蔵穴深疑蜃蜕窝农田望霖雨于此乞恩波
　　拟渔樵耕牧四首
　　渔
　　舴艋漂摇随处家一篙緑水度年华风罾逐浪苹溪逺雨网冲烟栁渚斜在在躭闲白鹭朝朝买醉馔红虾团圞儿女欢篷底岂羡浮名举世夸
　　樵
　　一生踪迹在烟霞不植条桑不种麻翠栢斫来青带叶古藤担去紫垂花歌长时引猿窥穴归晚常乘月到家笑指云山为活计那须巵酒祝篝车
　　耕
　　茅屋踈篱翠蔓牵绕篱桑拓翳平田村中斑白闲无事陇上青黄喜有年比戸机梭鸣月下一家儿女聚灯前那能更羡公侯贵蟹羙鱼肥稻熟天
　　牧
　　平原浅草澹烟和指防牛羊下緑坡逐队饮时泉响细偷闲卧处栁隂多长河曲岸悠扬笛斜日微风断续歌借问道傍骑马客何如犊背穏披簑
　　四花词
　　桃花
　　玉洞仙葩綘露滋纎浓早占仲春时群芳夺色朝霞艶向日先开第一枝
　　荷花
　　緑蒂红衣薄醉妆凌波舒影覆鸳鸯莲房有子心偏苦藕节香丝更长
　　桂花
　　月殿珠英绽嫩黄婆娑翠叶隠微霜为含贞性能长洁独向秋风压众芳
　　梅花
　　绰约琼姿澹自真清标冐雪倍精神不同羣卉争妖艶一种寒香最可人
　　元夕过僧寺
　　歩入东林月满坛逶迤曲径绕平栏禅心清浄尘心逺灯影幽微旛影寒香煑玉泉分茗椀静依寳筏坐蒲团庙堂不系偷闲客得向宗门举话端
　　初春郊行
　　土膏开动草芬芳缓辔循行十里塘细雨斜飘山渐緑小桃半吐栁初黄闲随戱水沙鸥狎又见营巢海燕忙寓目物情忻自得良辰倍觉惜韶光
　　临轩寓目
　　绮罢抚紫琼琴香烬金炉鹤梦沉多事草偏名醒醉可人花觧结同心风翻曲沼千层碧云过重檐一霎隂栏外有情防蛱蝶翩翩飞入海棠深
　　三春景物滋
　　阳春百物向荣时况复郊原雨露滋黍緑禾青麻翳陇桃红李白杏交枝逰蜂舞蝶纷纷戯乳燕鸣鸠处处宜幸际
　　圣皇熙皥世佳辰若负便为痴
　　睡起
　　小斋岑寂漏声迟书巻香炉得自怡花不识愁工巧笑栁恒如醉类情痴梦回窓隙风翻帙光动帘钩月映池静里陶然清兴剧苔牋石墨坐题诗
　　栁絮
　　楝花风过雪霏霏万防沾衣不湿衣轻逐东西香毂转狂随来去马蹄飞河桥漠漠迷渔艇村店纷纷扑酒旗巧入踈帘如有意拂琴飘巻伴书帏
　　春深闲居
　　长日惬幽栖轩面小溪云开徐自敛鸟歇又重啼爱水频垂钓防花偶一题坐怜春已暮望里緑隂齐
　　咏牡丹
　　酣艶枝枝五色妆难将兰麝与论量欲留春住舒竒彩独擅娇多领众芳天女霞冠簮寳髻仙姝玉佩曵霓裳琼浆饮罢瑶池宴防颊潮红腻粉光
　　新緑
　　昨树花多叶今防叶胜花翠含新色嫩緑重午隂斜霁景鸣干鹊烟光乱乳鸦最宜初夏掩映碧牕纱
　　寓目
　　漠漠云无际茸茸草渐齐花繁从径窄溪涨觉桥低捎蝶巢梁燕鱼没浪鹈偶来松下坐斜倚防浇畦
　　咏榴花
　　春芳零落綘英佳独茂薫风正色谐翠叶布隂新緑染蕊珠吐艶宻红排石家击碎瑚树赵燕攅成玛瑙钗好是一花生百子中含琼液笑当阶
　　午日
　　緑菖青艾綘纱囊菰叶堆盘觧粽香竞渡楚人传故事卖符道士弄灵章葵心向日擎枝丽榴火烧云并蒂芳拂拂薫风初试葛华轩挥扇引蒲觞
　　池上待月
　　水含夕籁静余亦澹懐空星彩低穿树花香暗度风初防幽径白渐露小桥红行到天心处清光更不同
　　雨后园亭即景
　　玉溪宛转云流镜翠巘防差黛扫屏堤树风翻深浅叶径苔雨染淡浓青鸣琴遥和岩头瀑凉箔齐钩水面亭最是夜初羣籁寂临轩坐拥一湖星






　　世宗宪皇帝御制文集巻二十五
　　钦定四库全书
　　世宗宪皇帝御制文集巻二十六
　　诗【雍邸集】
　　荷花
　　袅袅摇波碧亭亭映日红芳能消暑气秀独占薫风叶翠遮尘盖茎香劝酒筒仙姿时一挹清洁与心通
　　夏日楼前
　　栁布浓隂覆钓矶楼前翠嶂緑成围骤过白雨长虹见防破青天一鸟飞闲处方知尘事扰静中始悟道机微不烦驱暑摇团扇水面风生透葛衣
　　七夕
　　沉李浮乞巧筵银河今夜渡仙軿鸳鸯楼防霞成锦翡翠屏开月上滴露梧桐秋影薄凌波菡蓞晚香鲜防盘鍼线年年事一瞬欢期万劫縁
　　再过大觉寺
　　一径烟萝夕照深山窓幽竹更添隂老僧谭法挥松麈
　　异鸟啣花敛雪襟【山中有白鹊】阁响钟声传宻义潭空云影鉴禅心频来端爱风泉洁却向无聼好音
　　喜晴
　　隂翳看销尽晴光喜满扄云归天湛碧雨过树余青痴蝶深蔵蕊逰鱼戱逐萍无尘怜浄几偶一阅金经
　　秋夕泛舟
　　芙蓉吐艶漙清露杨栁垂条曳晩烟几防鳬鹥惊画浆一湖风月载兰船枣悬硕果心皆赤芡劈香包实本圆揽得秋光逰兴剧清宵景物倍鲜妍
　　中秋
　　云敛星踈浄碧穹月圆今夕正秋中十分眀照三垣彻一片光含万象同樽泛金波凉灔灔花浮玉露湿蒙蒙恍疑夜半闻仙乐满院香飘桂子风
　　园景十二咏
　　深栁读书堂
　　欝欝千株栁隂隂覆草堂飘丝拂砚石飞絮防琴牀莺啭春枝暖蝉鸣秋叶凉夜来窓月影掩映简编香
　　竹子院
　　深院溪流转廽廊竹径通珊珊鸣碎玉袅袅弄清风香气侵书帙凉隂防绮栊便娟苍秀色偏茂嵗寒中
　　梧桐院
　　棹泛湾湾水桥通院院门吟风过翠屋待月坐桐轩秋叶催诗落春花应节繁祗应金井畔好借凤凰鶱
　　葡萄院
　　纡廽深树里一水暗通舟乳汁香兼润冰丸滑欲流隂铺青叶防架络翠藤稠西域传竒种园丁献早秋
　　桃花坞
　　水南通曲港水北入廽溪綘雪侵衣艶赪霞绕屋低影迷栖栋燕声杳隔林鸡槛外风微起飘零锦堕泥
　　耕织轩
　　轩亭开面面原隰对畇畇禾稼迎窓緑桑麻窣地新檐星窥织火渠水界田畛辛苦农蚕事歌诗可繋豳
　　菜圃
　　凿地新开圃因川曲引泉碧畦一雨过青壤百蔬妍洁爱沾晨露鲜宜润晚烟倚亭闲伫览生意用忻然
　　牡丹台
　　叠云层石秀曲水绕台斜天下无防品人间第一花艶宜金谷赏名重洛阳夸国色谁堪并仙裳锦作霞
　　金鱼池
　　甃地成卍字注水蓄文鱼藻映十分翠栏围四面虚泳游溪涨后泼剌月明初物性悠然适临观意亦舒
　　壶中天
　　峯峻疑无路云深却有扉鹤闲时独唳花静不轻飞洞里春长驻壶中月更辉一潭空似镜碧色动帘衣
　　涧阁
　　平桥依麓转一带接垂杨阁峻横云影栏虚漾水光度香花外厦挹翠树西廊倚槛防飞鸟披襟引兴长
　　莲花池
　　云锦溥新露纷披映栁塘浅深分照水馥郁共飘香姿羙天然洁波清分外凉折花休采叶留使防鸳鸯
　　扈从水围观猎
　　河冰初泮鳬雁集春湾号令眀搜猎威仪肃
　　圣顔禽从星箭落
　　恩自御舟颁围罢
　　皇情豫欢腾鹓鹭班
　　秋狝扈
　　驾
　　玉帐秋风劲朱旗霜野开千屯瞻凤葆万骑待龙媒犬疾追狐窜弓鸣逐鹿囬
　　天顔微一笑欢动震如雷
　　侍
　　驾景山观杀虎
　　山拥黄扉壮林开碧殿隈雄风生虎腋腥雾袭龙衣血溅雕戈劲弧张利爪摧桓桓争奏技敛手有余威
　　汤泉
　　凌云兰殿欝崔嵬绕槛涟漪温液廽养正为能恒浄洁莹心不止荡氛埃宿含炎徳珠光润只觉阳和涧底来著绩岂徒堪愈疾溶溶一脉万年开
　　上元
　　玉宇沉沉夜花隂皓魄升画栏凝瑞霭绮席上春灯笛引歌声衣翻舞袖层任教莲漏促莫负酒如渑
　　清眀
　　春云蔼蔼罨重城二月天容逗嫩晴雪尽栁条青可折寒消桃蕊綘初成谁家新燕低飞影何处归鸿晚度声外好风罇内酒鑚榆取火又清眀
　　春日
　　独有东风擅剪裁朱朱白白后先开鸟因枝宻潜身隐蝶为香多作队来紫陌笙歌喧陆海青郊车马动春雷更欹晓枕寻残梦何事林鸠故故催
　　初夏扈
　　跸热河
　　行苑留仙跸层峦俨赤城烟光浓树色暑气散泉声地僻花偏艶山深梦亦清瞻依忻
　　圣豫风物慰
　　皇情
　　狮子园夏日
　　石屋荆扉枕翠岗烟峦朝夕郁丹苍碁敲緑树隂中局酒泛红薇架下觞珠箔昼摇新竹影玉池晚送嫩荷香居闲漫谓全无事一榻临风蝶梦长
　　山亭
　　茑萝满树带烟垂筛月梳风作幔帏流水似琴还似筑青山宜画又宜诗饥鼯窃果縁枝防乳雉呼羣出草迟独倚石栏舒逺目亭前幽谷起云时
　　画栏
　　薫风披拂画栏东照眼榴花烂熳红暑气不侵松阁内清隂长在竹窓中由来邱壑情堪寄即此蓬瀛路可通次苐药阶香晚露纎纎新月上梧桐
　　羙人把镜图四首
　　手摘寒梅槛畔枝新香细蕊上簮迟翠鬟梳就频临镜只觉红顔减旧时
　　其二
　　晓籹髻揷碧瑶簮多少情怀倩竹吟风调毎怜谁觧防分眀对面有知心
　　其三
　　竹风飒飒振琅玕玉骨棱棱耐峭寒把镜几囬频拂拭爱他长共月团栾
　　其四
　　晓寒庭院闭苍苔妆镜无聊倚玉台怪底春山螺浅淡画眉人尚未归来
　　羙人展书圗二首
　　丹唇皓齿瘦腰肢斜倚筠笼睡起时毕竟痴情消不去缃编欲展又凝思
　　其二
　　小院莺花正感人东风吹软细腰身抛书欲起娇无力半是怜春半恼春
　　题墨竹一十二首
　　毫端风雨集竹石气萧森叶叶香含润枝枝影结隂珍同云母赏俨对越王吟【云母大竹也严州产越王竹生大石上】展巻题新墨清飇欲拂襟
　　其二
　　摹写新篁致不群临风嫋嫋墨花芬嫩梢已具凌霜节纎叶初开个字文粉緑浄含情冷澹烟苍乍拂翠纷纭蓬莱何必浮筠簳始引仙鸾下矞云
　　其三
　　为爱清臞订素交一林寒玉受风敲名传嶰谷从今富逊淇园任笑嘲
　　其四
　　曽闻渭川千畆竹露梢霜节连云緑又闻湘江竹最佳龙形凤尾凌空矗自昔江南好事家白楼谢馆分苖族竿竿碧玉戛吟牕枝枝湿翠侵书屋风晨雨夕韵堪聼月色烟痕清可掬萧闲自不染尘氛浄扫浮华媚幽独东坡居士曽有言不可无竹寕无肉画师惟数湖州翁兴来爱写筼筜谷对此长茎复短茎寒碧精神光夺目叶不因风长欲动恍然有声溢纸幅顿教爽籁发衣襟举觞一酌春生腹
　　其五
　　淡浓十叶五叶髙下一枝两枝瘦影娉婷绰约春烟好为扶持
　　其六
　　宜傍幽人宅饶多处士风清标与髙节长耐嵗寒中
　　其七
　　众卉争秾艶修筠晚色苍严冬贞耐冷永夏澹生香凤实霜稔龙孙带雨长祠犹传遯水斑尚记潇湘独抱中虚质坚持嵗暮芳松髙隣最洽梅洁配堪当时引清风至频来好鸟蔵防堦纷翠黛敲戸响琳琅叔夜贪留屐刘伶对举觞爽増诗里兴影荡石邉牀浄植寒泉畔移从古涧傍截竿宜把钓织簟可招凉笔底何竒絶烟云万斛量
　　其八
　　我亦爱修竹手植满万竿春樷抽新碧夏叶生嫩寒更宜当素秋萧萧舞檐端乃至入元冬苍然秀可餐带露裛神光迟月弄夕爽烟雨快逸情风雪聴幽响能备四时好永结平生赏搆屋豁轩墀面面曵风枝开张素琴凿池悬钓丝为縁情好防寤寐怀清姿写真惊墨妙洒然涵幽芬似我园中箨緑雾凝苍云为诗歌此君聊以述所忻
　　其九
　　凌云劲节堪延赏应物虚心更可师曲折栏邉千万箨萧踈篱畔两三枝偏饶素士清髙致雅具闲僧冷淡姿倚槛修容经雨沐隔帘弄影被风筛能令白傅牵诗兴不使希公笑墨痴爱此纵横挥满纸于今妙手胜王维
　　其十【三五七言】
　　玉个个翠重重一湾流水北双板小桥东竿短竿长皆入画枝疎枝宻总含风
　　其十一【菉竹二章章三句】
　　瞻彼菉竹有节其直惟君子之式兮
　　瞻彼菉竹有叶其森惟君子之馨兮
　　瞻彼菉竹有实其繁惟君子之飱兮
　　其十二【四言】
　　青青翠竹在淇之澳其臭维馨其洁若沐籊籊修篁载茂潇湘慕彼清风移植我堂娟娟緑筠在渭之濵置我轩戸淡交以亲亭亭樷玉可以濯俗笔墨灵竒写以相属
　　题畵扇
　　防灔春波十丈髙水光山色入轻舠从来不借推移力只待东风长翠涛
　　赠羽士二首
　　身在蓬瀛东复东道防天地隐壶中还丹诀秘隂阳要济世心存物已同朱篆緑符灵寳箓黄芽白雪利生功一瓢一笠浮云外鹤驭优游遍泰嵩
　　其二
　　羽帔翩翩泠御风醮章长达上清宫化龙有技苍云绕跨鹤无心颢气通玉屑驻顔千嵗赤丹砂养鼎一炉红真机妙谛因师觧何必罗浮访葛翁
　　皇父御极之六十年嵗次辛丑元日群臣上
　　夀恭颂
　　歴绵花甲周还始运衍鸿钧祝祚昌虞乐和音跄百兽尧图应律洽三阳夀齐天地占悠逺恩重
　　君亲庆永长今日斑衣聨剑佩年年同此奉霞觞
　　碧霞祠题寳旛歩虚词
　　寳阁氷帘紫霭笼仙风袅袅拂旛红扇开日月飞防凤座绕星辰列九宫子视群防敷恵泽母临率土荷帡幪敬将玉帛当庭献愿普慈光遍域中
　　其二
　　琼宇璇宫日月长竒花瑶草总飘香琉璃作殿苍龙卫云雾裁帷青鸟翔拂露霓旌珠灿烂御风鸾驾玉铿锵常将天福人间锡奨孝褒忠佑万方
　　书扇与僧
　　緑隂垂永昼人静鸟啼烟脱网游金鲫翻阶艶石蝉无心犹是妄有说即非元偶值朝来暇留师品茗泉
　　秋兴四首
　　啇飚瑟瑟动遥林万里天长白雁吟緑栁叶凋三径翠黄花蕊绽一丛金炎凉相代成时序日月频迁变古今不厌防云楼上坐秋云觧作最髙隂
　　其二
　　粼粼碧水画楼东蓼叶苹丝锦满藂弱苇放花摇雪白踈林垂实带霜红几畨凉送梧桐雨一阵香飘桂子风转眼园亭秋色改明霞烂漫映丹枫
　　其三
　　天髙气肃夜凄清倚遍栏杆花外曲光吐银蟾箔卷珠香浮金鸭筝锵玉吟风爽籁自成音应鸣蛩谁迫促独爱海棠红上阶漏深似为燃眀烛
　　其四
　　丹叶迎晖眀逺树碧云被野迷孤鹜霜澄潦水宿尘空木落秋山真面露酒泛红螺月槛开歌翻白纻风帘度清幽光景最佳时逰目骋怀谁共赋
　　栁月
　　鸳鸯楼外栁条长斜挂如钩吐练光恰似妆台风鬓乱青丝闲理玉梳凉
　　梅月
　　梅花几树玉玲珑香度黄昏细细风新月弯环枝上映素娥飞入蕊珠宫
　　松月
　　翠鬛苍鳞千尺松月光笼树树光浓恍疑戯水虬龙出夭矫擎珠上碧峯
　　竹月
　　萧萧踈映月昬黄浥露凝烟晕素光隂转粉墙铺翠影湖州新写墨筼筜
　　梧月
　　梧舒新翠接檐深洁润偏宜好月临一片清光枝影瘦緑窓人静拟秋吟
　　山月
　　林深鸟宿夕烟暝玉镜扬辉不受扄夜籁寂然群动息一轮飞过万山青
　　池月
　　半畆池涵天作底一畨风过水流金惊防锦鲤如梭掷织就横纹緑绮衾
　　楼月
　　百尺楼髙逼太清广寒宫近接檐楹夜深玉笛穿云响应使姮娥梦里惊
　　船月
　　夜泛轻舟一叶飞长江圆璧湛流辉清光肯令空狼籍力挽兰桡满载归
　　宴月
　　花月依依入暮春坐花醉月绮筵新始知蟾魄无私照瓦缶金罇各一轮
　　寒夜
　　烧烛消长夜经霜百草干风吹鹤梦警月射剑光寒东磬传清梵西钟度紫坛【邸第有东佛楼西斗坛】新诗闲咏罢古鼎爇沉檀
　　冬日潞河视仓
　　晓发啓眀东金鞭促玉骢寒郊初喷沫霜坂乍嘶风百雉重城壮三河万舶通仓储闗国计欣騐嵗时丰


　　世宗宪皇帝御制文集巻二十六
　　钦定四库全书
　　世宗宪皇帝御制文集巻二十七
　　诗【雍邸集】
　　耕图二十三首
　　浸种
　　百谷遗嘉种先农着懋功春暄二月后香浸一溪中重穋随宜辨筠笼用力同每多贤父老占节识年丰
　　耕
　　原隰韶光媚茅茨暖气舒青鸠呼雨急黄犊驾犂初畎畮人无逸耕耘事敢踈勤劬课东作扶防歴村墟
　　耙耨
　　农务时方急春潮堰欲平烟笼髙栁暗风逐去鸥轻压笠低云影鸣簔乱雨声耙头船共稳斜立叱牛行
　　耖
　　南畆耕初罢西畴耖复亲四蹄聼活活十顷望畇畇蝶舞黄萱晚莺归緑树新春光长不负祗有力田人
　　碌碡
　　如轮转机石歴碌向东臯驱犊亦何急平田敢告劳春塍萦似带沃壤腻于膏水族堪供饷倾罇醉蟹螯
　　布秧
　　种包忻拆甲岸畔竞携筐活活冲泥布纷纷落陇香追随欢幼稚祝祷愿丰穰气今年早行防刺水秧
　　初秧
　　惜占城种携儿上陇来一溪添雨足盈畆喜秧开宿露浓相裛韶阳暖复催忻忻频笑指转眼可移栽
　　淤防
　　鸟鸣村陌静春涨野桥低已爱新秧好旋防复陇齐淤时争早作课罢岂安栖沾体兼涂足忙忙日又西
　　防秧
　　吉辰逢社后比戸趁忙时盈把分青壤和根灌緑漪儿童担饷榼妇子制秧旗惯得为农乐辛劳自不知
　　挿秧
　　令序当芒种农家挿莳天倐分行整整伫防影芊芊力合闻歌发栽齐聴鼓前一朝千顷遍长日正如年
　　一耘
　　饱雨纎纎长含风叶叶柔载芟除宿莠挹注引新流隂借临溪树声传隔陇讴炊烟村畔起归路缓驱牛
　　二耘
　　欝欝平畴緑劳劳一载耘理苖踈是法非种去宜勤笠重初收雾锄轻半带云日髙忙饷妇稚子故牵裙
　　三耘
　　锄莠日当午骄阳若火燔耘耔须尽力辛苦只今畨蝉噪风前急蛙声水底喧酿花宜欝暑翠浪舞翩翻
　　溉灌
　　艺夺天工巧人勤地力加桔橰声振鼓戽斗疾翻车灌注畦旋满呕哑日欲斜况兼风露羙蒨蒨吐新华
　　刈
　　西成已在望早作更呼讙刈穗香生把盈筐露未干啄遗鸦欲下拾滞稚争欢主伯欣相庆丰年俯仰寛
　　登场
　　红籼收十月白水浸陂塍酿熟田家庆塲新嵗事登云堆香冉冉露积势层层劳瘁三时过饔飱幸可慿
　　持穗
　　力田欣有嵗晒稻喜晴冬响落连耞急尘浮夕照浓防衔犹畏懦鸡啄自从容幸值丰亨世尧民比屋封
　　舂碓
　　野陌霜风早柴门晚日多舂声接邻响杵韵洽豳歌颗颗珠倾篚莹莹雪满箩为怜艰苦得把握屡摩挲
　　籭
　　治粒频求洁田家亦苦心筛风当戸北避日就檐隂一饱功非易终年力不禁君防圆似玉我爱胜如金
　　簸扬
　　朝来风色好箕宿应维南敢惜翻飞力寜教糠粃防干圆输县吏狼藉戒童男得免催租负方无俯仰慙
　　砻
　　地结霜痕白檐虚夜气青声殷砻早谷风劲闭寒扄玉色鲜堪比珠光泻不停蒸炊谋室妇农祖荐朝馨
　　入仓
　　勤劳临嵗暮入囷及良朝墉栉寜奢望储蔵幸已饶赋完农有暇门静吏无嚣苫廪牢封固无虞雨雪飘
　　祭神
　　雨旸徴帝徳丰稔慰氓愚赛鼔村迎社神灯夜祷巫酒泻罂盎肴核献盘盂敢乞长年恵穰穰遂所需
　　织图二十三首
　　浴
　　门多杨栁风溪涨桃花水村酒醖羊羔春闺浴蚕子纎纎弄翠盆戢戢蠕香纸雪茧与氷丝妇功从此始
　　二眠
　　百舌鸟初鸣再眠蚕在箔陌桑青已柔隄草緑犹弱正宜旭日和惟恐春寒作媍忙儿不知枣栗频啼索
　　三眠
　　春风拂帘栊春露繁桑柘绕箔理三眠烧灯绕五夜大姑席未安小姑梳弗暇喔喔唱邻鸡提筐邀比舍
　　大起
　　今春寒暖匀南陌条桑好箔上叶忧稀枝头采戒早不知春几多但觉蚕欲老阿谁红粉妆寻芳踏堤草
　　捉绩
　　生熟乃有时老嫩莫纷糅恐烦姑与嫜服劳夜继昼松火发瓦盆星芒射阶霤次第了架头怱忙顾童幼
　　分箔
　　新燕掠风轻新蚕偕日长分箔天气暄食叶雨声响少媍采林间倦归歇陌上门前桑骚骚黄云接青壤
　　采桑
　　清和天气佳比戸采桑急瀼瀼零露繁冉冉緑隂湿髙柯学猱升落葚教儿拾昨摘满笼归姑犹嗔不给
　　上簇
　　东邻催早耕西舍呼浸谷花残蜀鸟啼春老吴蚕熟蚑蚑鞠雪腰盈盈皤丝腹剪草架初齐女郎防上簇
　　炙箔
　　温扇花信风寒酿麦秋雨葭帘张蟹舍松盆暖蚕戸香生雪茧眀光吐银丝缕门忌少人踪语燕喧衡宇
　　下簇
　　前月浴新蚕今月摘新茧浴蚕栁叶纎摘茧栁绵卷膏沐曽未施风光觉潜转邻曲慰劳来懽情一共展
　　择茧
　　倾筐香雪眀择茧檐日上大半作丝纶三分充绵纩嘱妪理从容择惯知瘠壮所虑梅雨过挿秧趂溪涨
　　窖茧
　　挽袖觧长裙香汗湿红颊农事委良人蚕功独在妾层层下簇完劳劳窖茧接作苦感天公氷雪满箱箧
　　练丝
　　烟流矮屋青水汲前溪洁掉车若卷风映釡如翻雪丝头入手长左右旋转忙轧轧聴交响行人闻茧香
　　蚕蛾
　　邻始通往来暂时觧忙促出茧影翩翩翅光腻粉沃秧苖已抽青桑叶再见緑送蛾须水邉流传咲农俗
　　祀神
　　丰祀报先蚕洒庭伫来格酾酒注罇罍献丝当圭璧堂下趋妻孥堂上拜主伯神恵乞来年盈箱赐倍获
　　纬
　　盈盈纬车妇荆布事素朴丝丝理到头的的出新濯心忙不遑食腕倦何曽觉忽聴归鸦啼斜阳挂屋角
　　织
　　一梭复一梭频掷青灯侧艳艳机上花朶朶手中织娇女眠齁齁秋虫语唧唧檐头月渐髙纸窓眀晓色
　　络丝
　　女红亦颇劳凄然当户叹灯昬络素丝籰重困柔腕纎纎鬓影寒沉沉夜气半妾心不敢忙心忙丝绪乱
　　经
　　昨为籰上丝今作轴中经均匀细分理重相叮咛君防千万缕始成丈尺绢城市纨袴儿辛苦何甞见
　　染色
　　深浅练縓纁苍黄运巧智把丝晒柴荆临风绮思焕然五色纷烂若云霞炽好语付机工金梭织锦字
　　攀花
　　织绢当织长挽花要挽双绪繁劳玉腕梭冷烬银缸新様胜吴绫斜文赛蜀锦成匹落谁家讵忍裁衾枕
　　剪帛
　　千丝复万丝成帛良非偶握尺重含情欲剪频低首红分的的桃青擘柔柔栁但免舅姑寒妾单亦何丑
　　裁衣
　　九月届授衣缝纫难容缓戋戋逐剪裁楚楚称长短刀尺迎风寒元黄委云满帝力并天时农蚕慰饱暖
　　羣仙册一十八首
　　谭元
　　胜境邀仙侣飞軿访上真瑶华拂星佩沆瀣湿云巾饵玉顔含彩懐丹气自春长生探秘诀守寂錬形神
　　桃熟
　　移种瑶池畔今防实压枝香含红熟透露湿碧荣滋七颗盛盘日干年又摘期朝来谒金阙甘羙献天墀
　　赏荷
　　翠盖千重合氷华万古清人寰夸玉井仙露胜金茎质秀香尤异波凉暑不生逍遥蓬岛内未拟赴瑶京
　　鼓瑟
　　树树花如雪层层玉作天芝栽成五色鹤养已千年云帔来真侣霞浆饮上仙和歌新制曲寳瑟奏氷
　　鹿辇
　　白鹿充仙驭青禽识羽童期朝太素帝约防上清宫草拾瑶池畔笙吹欝岛中更倾琼液酒一醉夀春红
　　迎福
　　翠凝松万嵗香发桂双柎地接三清境天开五福图童顔如冠玉仙佩总垂珠行满虚皇召骖鸾立可须
　　跨角兽
　　凌霄丹嶂逈行处彩霞飞独角仙家骑双童鸟羽衣遨逰三岛徧俯瞰九河微南极寻前约云邉啓玉扉
　　戯狮
　　青猊原瑞物长养属仙家迟日呼童子春风试爪牙食惟衔露草卧为防丹砂好献通眀殿天衢驭帝车
　　泛海
　　碧海长无浪红云不作秋月槎飘一叶莲瓣荡扁舟竞向银河渡还从星渚留年年赓帝夀元鹤记添筹
　　采苓
　　圣人长驭世仙子啓灵踪秘结千龄饵香腴万载松雪霜凝珀质龙虎防云封酿酒充尧斚春光驻鹤容
　　烧丹
　　铅砂和药物松柏绕云坛炉运隂阳火功兼内外丹光芒冲斗耀灵异卫龙蟠自觉仙胎熟天符防紫鸾
　　巨桃
　　根盘红日近枝耸碧云髙阆苑邻青李瑶池映翠涛偷须防曼倩熟拟宴仙曹莫讶如大甘香胜玉膏
　　歩雪
　　綘雪呈竒瑞琼枝花遍开昆仑银烂漫碧落玉崔嵬粉蝶凌风舞霜禽接翅来海天长不夜真境识蓬莱
　　桧下防真
　　太乙须眉古虚皇冠佩尊元初防得一天地论归根琼液巵巵满琪花处处繁欣防前种桧老干已龙骞
　　抚鹿
　　遥指蓬山麓轩临弱水濆鹿驯眠细草沙暖覆香云石亦灵气泉皆发异芬呦呦鸣未已林外每呼羣
　　双鸾
　　一箫璈涌歌声云外飘青童擎羽盖翠扇执垂髫晓籁鸣环玉天风拂粉绡双鸾王母使传简下层霄
　　放鹤
　　白羽裁为氅丹砂结作鬟九臯长啸后华表复飞还岩洞烟霞侣蓬瀛供奉班放教随意去切莫恋尘寰
　　授法
　　太上乘龙防羣真曵佩防灵科宣玉简秘箓发金函传诀开丹鼎焚香结紫岚侍仙通古篆援笔録元谈









　　世宗宪皇帝御制文集巻二十七
　　钦定四库全书
　　世宗宪皇帝御制文集巻二十八
　　诗【四宜堂集】
　　苫次述哀【有序】
　　我
　　皇考深防慈爱过于髙厚一旦背弃再觐无期遥想音容弥殷哀慕苫块之次言岀痛忱非同寄情于诗文也于戯防极之徳报曷能尽终天之慕辞岂可宣此篇乃中心廹切不能自禁之词翰林诸臣看毕各依原韵呈进朕览
　　慕思
　　君父泪千行四十余年顾复长髙厚深防悲防极瞻依情切托靡方
　　天顔咫尺忽成隔庭训趋承难再望提命谆谆犹在耳樽彛肃肃总摧肠衔哀但觉苍旻逺举首惟悲白日凉展转心増风木恨劬劳忍诵蓼莪章
　　仙軿已返层霄上夜梦仍亲
　　御座傍海水可枯石可化终天仰恋讵能
　　赐庄亲王
　　一本论瓞连枝喜最亲推防先迩室畧分讲家人尽洗膏粱习湏教学业醇股肱兼耳目属望更谆谆
　　赐裕亲王
　　朱邸连云翼紫宸屏藩重望属亲臣银潢接恩波近玉叶枝分湛露新善体诒谋惟爱国逺承家法在勤民同心夹辅应无忝常巩瑶圗亿万春
　　赐怡亲王
　　天上根盘若木枝朝阳辉映日纷披葵心北拱输丹禁棣萼春荣防赤墀干济有才频入告軄司无缺亦书思忠勤佐就升平业长保勲名奕世垂
　　赐果郡王
　　花萼连枝夹帝京英才挺秀信维城冲和自保穣穣福恭谨无劳赫赫名同气一堂亲燕笑推防千禩佐休明更期永矢忠勤节长看盘根应荣
　　赐大学士马齐
　　黄扉出入领朝簮宿徳耆英眷注深才是济川需作楫功同望嵗伫为霖常思国事如家事益励臣心沃主心喜起明良传盛烈薫风千载播瑶琴
　　赐大学士松祝
　　玉陛觇风度金瓯卜姓名常时依紫极何以福苍生化理资调爕訏谟属老成公忠勤体国力为賛升平
　　赐大学士白潢
　　宻勿黄扉重清时掌国均平成需弼亮光辅贵经纶共勉三公职无惭一个臣蓼萧多雨露应及老成人
　　赐大学士徐元梦
　　位以中台峻名因主眷髙六卿推旧徳百职借薫陶报国訏谟切衔防翊賛劳运筹称自昔前席礼频叨
　　赐大学士张鹏翮
　　一徳登黄阁三台烛紫霄化功兼衮补和气作羮调运轴推元老持钧序庶僚赓歌应可嗣赖尔恊箫韶
　　赐大学士王顼龄
　　纶扉简命出宸衷元老官仪自古隆帝徳无私资賛化臣心匪懈在抒忠勤宣天泽敷霖雨善剂人情布巽风一徳明良歌喜起臯夔事业古今同
　　赐内大臣马武
　　禁籞宣劳重近臣貂蝉奕叶载防纶入防帷幄抒丹悃出典周庐翊紫宸镇静实堪心膂寄老成尤见性情纯天家濊泽无私厚勤恪应霑雨露频
　　赐尚书孙柱
　　卿月光华灿朝廷任重臣分曹资辅国列位济斯民正直先寮属端严领缙绅所期宏伟畧报国不谋身
　　赐尚书朱轼
　　髙岳生良佐兴朝重老成南宫持藻鉴北斗秉权衡忠岂惟供职清能不近名眷言思共理为国福苍生
　　赐尚书田从典
　　百工允敕重朝端职典枢机未易殚出纳望同天北斗清芬品拟省中兰分曹政洽调元气补衮心悬效寸丹日昃共期劳庶绩履声常聴下金銮
　　赐尚书张廷玉
　　峻望三台近崇班八座尊栋梁才不忝葵藿志常存大政资经画訏谟待讨论还期作霖雨为国沛殊防
　　赐尚书励廷仪
　　喉舌宣王命纲维辖众僚星辰环紫极剑履上青霄独坐心常凛西曹法自昭书思频献纳退食肯逍遥
　　赐侍郎蒋廷锡
　　立政资良佐宣猷重贰卿枢机同出纳郎署仰澄清自合称华选还期矢朴诚在公勤夙夜懋绩有贤声
　　赐侍郎史贻直
　　率属分曹地望崇位跻卿贰赖和衷彤墀迹蹑中台履玉佩声含晓殿风勿惮贤劳亲吏职好将兢业亮天工公忠不负衣冠选槐棘均叨雨露同
　　癸夘十一月十三日恭遇
　　圣祖仁皇帝忌辰缅懐
　　顾复深防瞻对无由不胜凄怆敬赋六韵以抒防极之
　　思
　　寝门不再省晨安睽隔伤懐阅暑寒思慕情殷劳梦寐几筵频展痛汍澜嵗时每怆推迁易
　　防徳难防覆载寛付托独深羞浅薄命提莫望益悲酸天心此日犹能复
　　圣范无时更奉懽瞻对
　　御容风木惨何禁哀涕欲摧肝
　　耕耤
　　农事惟邦本先民履东翠华临广陌防轭驾春风礼备明神格年期率土丰劝耕时厪虑敢为惜劳躬
　　诣太学
　　礼乐牖民资大化国家造士在斯文临雍观礼崇儒切视学论经飬儁殷济济桥门龙斾绕雍雍璧水鳯毛纷千官咸庆文明盛还伫同风率土防
　　三月三日得雨
　　三春淑气动萌荄膏雨知时四野皆东作共看霑溉足西成咸庆嵗时谐柔桑陌上青秀穉麦田间绿正佳竚览霏霏飘洒意眷予兆庶少抒懐
　　赐大学士张鹏翮暂假塟亲
　　孝思忠悃本相成蜀道迢迢去帝京自是白云増恋慕非闗绿野乐幽清松楸得展酬亲志魏阙长悬报国情好待泷冈封马鬛速还黄阁賛升平
　　母后周年述哀一首【有序】
　　母后升遐倐经周嵗痛色笑之难追想音容而切慕然泪下赋此哀辞
　　为念
　　慈防重难禁涕泪悬尊荣心莫罄恍惚嵗云迁物常如此音容独焉寝门空在望一望一凄然
　　述懐
　　躬临亿兆兢业凛渊深先哲羮墙见前徽手泽寻弛张遵
　　祖训赏罚顺
　　天心庻绩勤宵旰微防慎影衾卫诗防湎酒夏训戒从禽每喜亲耕稼长懐劝织纴菽葵村落圃桑柘水邉林民乃邦之本诚为
　　帝所歆三冬盈瑞雪九有遍甘霖嵗稔田家乐河清渔父吟羣英防治理列士献规箴勉咏南薫曲多惭继舜琴
　　冬至斋宫二首
　　晨曦炯炯洁斋宫一缕炉烟散绮栊暖气潜囘葭琯律早梅先绽玉阶风中孚黙契天人理来复明彰造化功漫道书云成故事精禋惟借寸心通
　　凌寒松柏耐严冬带月含霜度禁钟午夜无眠思戒凛诘朝崇祀务斋恭初阳鼓动开三殿万象昭囘暎九重嘉节届临生意始防祈
　　上帝惠吾农
　　甲辰十一月十三日恭值
　　皇考二周忌辰感时永慕哀痛填膺洒泪述哀敬成一
　　律
　　霜露重惊嵗月侵抚时莫觧感伤心慕思实切终身永恩徳难酬防极深那得
　　寝门重问膳每懐
　　圣训更霑襟朝来廻忆前年事痛抱终天自古今
　　是日瞻拜
　　御容追忆
　　慈顔不胜悲怆再成一律
　　屈指违
　　顔嵗再周飞光逝水两难留
　　圣仪秋肃钦渊黙
　　天语春温想噢咻荐食哀生松殿里捧觞泪洒玉阶头兢兢继述何堪道服
　　训常懐负荷忧
　　耕耤诗【有序】
　　礼天子为耤千畆躬秉耒以耕所以敬祀典重农功示先民也稽之月令毎嵗孟春古帝王实从事焉我圣祖冲龄践祚越十一载壬子始行耕耤礼夫耤以敬天重农而
　　圣祖在位六十余年宵旰忧勤靡时或释凡立心行政盖无刻而非寅畏昭事之诚无时而非劳民劝相之实也是以家给人足时和年丰而成长治久安之天下朕继统之次年甲辰春既率羣僚躬耤南郊今嵗乙巳复举行焉是日也灵雨既零春阳初霁履我阡陌秉我耒耜三推礼成兆庶欢洽传曰先之劳之又曰无倦斯典也朕非欲为一时之盛观亦非欲博千载之羙名况大典非炫耳目之具而饰名之事又朕素所弗为惟是祗承
　　圣祖重农家法率吾民敦崇本务而与臣工敬勤无倦以庶防康阜之成俗也并纪以诗
　　苍驭千官引乘时事耤田従来重稼穑何敢惜劳先履迎膏发羣公继耦聨所祈同亿兆嵗嵗介丰年
　　雍正三年乙巳二月十有二日
　　皇考服制告除违情从礼遡时増怆敬述纪哀
　　告祫今朝怆益滋服除从吉礼从宜频看冉冉流光转每虑悠悠报徳亏承大业惟循夙训念诒谋祗奉成规无如瞻恋终难及莫罄纒绵结永思
　　初夏偶闲
　　清闲偶得万防余水殿蓬壶九夏初夜聴甘霖浇沃野晓看佳气绕宸居緑荷池畔吟新句翠竹林中披异书时领薫风知觧愠松涛缓送度虚
　　母后二周讳辰
　　自隔
　　慈顔杳重临此日悲音徽徒有慕尊飬已无时
　　恩念劬劳重心惊嵗月驰朝来益为怆抚序泪空垂
　　赐庄亲王
　　金章玉佩冠通侯班列彤阶最上头仪表宗潢髙乐善屏藩王室重宣猷桐圭分锡开朱邸棣萼聮辉暎鳯楼捧日丹忱勤翼賛天家防泽自长流
　　赐果郡王
　　天潢崇锡爵宗子重维城共荷屏藩寄知敦翼賛情好书传沛献乐善纪东平望古防前哲相期保令名
　　乙巳仲冬追忆
　　皇考升遐倐周三载孺慕之忱与时俱积恭诣
　　景陵拜谒以伸哀痛
　　恭陈
　　服御俨慿依拜奠菁茅凛不违四十年余
　　恩浃髓一千日里涕沾衣
　　寝园翠绕熊罴防陵树霜寒鸟雀稀翘首五云犹在望忍乗清跸告言归
　　暮春野望
　　户牖凌虚百尺楼川原霁色坐中收緑萝灌水园蔬茂碧浪翻风垅麦稠杨栁坡邉眠牧防杏花村畔泊渔舟升平覩此丰年景更忆英贤济逺猷
　　闲咏
　　苑栁千条拂地垂红尘飞不到轩墀炷余古鼎晴烟袅题罢长笺昼漏移松影防差摩诘画禽声上下浩然诗遥空喜见浓云合恰是吾民望雨时
　　母后三周讳辰
　　鞠我
　　恩深重违顔梦茫三年成逝水百感对流光黯黯慈云在迢迢仙路长朝来又临讳含怆仰空苍
　　偶题
　　舜禹传心十六字执中一语贯精微漫従体用观真妄不向筌蹄觅是非大地春风扬道妙碧天秋月露清机个中宻谛何人防鱼自深潜鸟自飞
　　月夜聴泉声得句
　　逶迤洲渚薜萝幽苑静偏宜秉烛游万树林梢看月上三峰巗畔聴泉流溅衣珠洒晴疑雨戞玉湍鸣夏似秋风激潺湲声不断夜深恋赏未囘舟
　　知鱼亭待月
　　传呼不用上林丞傍水登临逺郁蒸觧渴漫调金掌露清心胜饮玉壶氷知鱼亭畔观鱼跃得月台前望月升烟敛碧池星汉皎玉栏髙处尽堪凭
　　赐怡亲王
　　勤政楼头花萼芳亲贤心膂借匡防忠诚谨慎谟猷着公正防明誉望彰经理度支需赞画畴咨水土奏丰穣年年景福由天赐长秉丹衷达九阊
　　赐侍郎沈近思
　　冡宰官资贵寅恭属亚卿俱三命重并列六曹荣操比寒潭洁心同秋月明所期庶政理海宇日澄清
　　赐总督查弼纳
　　时雍佳气浃寰瀛绣防牙幢制阃荣两省风霜澄吏治三春雨露洽舆情位髙定效公忠实职钜非循防谨名文武兼资才自裕伫期嘉绩佐升平
　　赐总督杨宗仁
　　绛节金章制上防雄藩兼控主防优分疆名帅归钤辖绣错方州待运筹文武和衷羣吏宪军民一体大臣猷殷勤早夜遵天语防见酬庸第一流
　　赐总漕张大有
　　天储闗国计输挽最艰辛舰轴来千里膏脂念万民无忧任土贡已得济川人岂靳功髙赏防光宠锡频
　　歩月至泉畔试茶
　　飞阁流云防碧纱曲栏掩暎竹隂斜廵檐歩月敲竒句坐石烹泉品贡茶乳液清逾花上露舂旗嫩展雨前芽水天一色明如昼照见溪鱼戯浅沙
　　闻鴈
　　万防听览省行防镜里韶华逐水流木叶荣枯纪嵗月鴈声南北报春秋
　　观瀑布
　　风过林静片云还物外逍遥意趣闲防鸟扣闗声剥啄涧流喷雪响潺湲光寒古鉴飞霜练翠滴晴岚涤雾鬟岂必蓬瀛夸胜迹翛然清境在人间
　　湖际闻野寺钟声
　　长伴予游鹤与松何烦扈跸得従容湖烟淡罨迎人月山寺遥传定夜钟不问清脩谈内典懒将宻意叩南宗悠然梵响因风送暗数云林第防峯
　　月
　　寳镜奁开升自东星踈云浄正秋中従看圎洁今宵满即此晶辉万古同弈弈荣光蟾吐彩溶溶澄景水明空当筵坐爱团□好时得香飘桂子风



　　世宗宪皇帝御制文集巻二十八
　　钦定四库全书
　　世宗宪皇帝御制文集巻二十九
　　诗【四宜堂集】
　　仲丁祭
　　文庙
　　扶植纲常百代陈天将
　　夫子觉斯民帝王师法成隆治兆庶遵由臻至淳道统常垂今与古文明共仰圣而神功能遡自生民后地辟天开第一人
　　耕耤
　　无逸农功重幽风穯事先方春勤夙驾乗令为亲田夹陇千官肃扶犁百辟聨礼成终亩后父老庆丰年
　　夏夜不成寐
　　踈帘香防御罏烟万井沉沉翠慢悬夜静梵音来水面月明渔唱到窗邉虚堂虑息难成寐冰簟心清即入襌惟有团团荷上露晶莹可拟意珠圎
　　雨后湖亭看月
　　鄙聼秦声却楚优每于山水暂淹留翠含宿雨千竿竹髙出层云百尺楼湖影逺浮随棹月栁塘斜系钓鱼舟坐深暑退凡情爽一片清光入镜流
　　宫中偶成
　　紫禁遥闻玉漏迟露华滴遍万年枝风帘不动尘喧隔月满瑶阶意孰知
　　赐淳亲王
　　满树繁花应荣蟠根奕叶托瑶京试看花萼相承意更聴壎箎迭和声带砺永存苗裔业豆笾有践弟昆情天朝屛翰家庭事莫负皇心眷顾诚
　　赐都统拉锡
　　羽林十二应星文直宿周庐向夜分阵识风云才自裕身依日月志弥勤鹰扬早领熊罴士虎拜常参鹓鹭羣办得丹心捧宸极时清莫漫羡竒勲
　　赐提督郝玉麟
　　元戎拥节镇巗疆特简殊荣姓氏香阃外长城资一面胸蔵武库靖多方旌旗整暇军容肃纪律严明士气扬盛世筹邉重颇牧枫宸应为锡龙光
　　赐提督髙其位
　　太和累洽庆櫜弓专阃还推赫濯功禆益军民资伟畧剂调文武在和衷拊循正及从容日谋勇皆由训练中元老旂常书茂绩雅歌应有穆如风
　　桃花坞即景
　　禁园宜雨复宜晴别馆春深枕簟清数片落花惊午梦一声渔唱惹闲情暂移榻向松间坐恰聴禽来竹里鸣惟有东风知我意满池新绿浪纹生
　　诣太学
　　辟雍亲莅止典礼重参稽管籥仍鱼雅威仪自整齐礼门资至化义路牖羣黎永翊文明治休徴共受禔
　　其二
　　善俗礼为本仁民域可跻崇儒申术教造士列东西共式习如性咸成璋与珪兴贤勤寤寐振徳日提撕
　　春夜钓鱼矶闻笛
　　暮雨一帘初卷东风万卉齐芳隔林渔火明灭沿溪笛韵悠扬
　　防心处试笔
　　秋霁瑶台晚眺夜深便殿宵衣神防园林妙趣心勤一日万防
　　桃源深处
　　溪外毎闻犬吠林间日聴莺声漫问武陵何处且来此地移情
　　响泉山房赏月
　　薄暮鸣蝉歇松涛响曲廊清隂生殿阁霁色暎林塘皎洁银河近迢遥玉漏长波飘菰米滑风动藕花香坐石吟新月临流纳晚凉一钩才吐艳粲烂隐萤光
　　仁明斋咏懐
　　忆昔园林趋觐囘朱门静掩不轻开怡情看竹邀僧话余事移松傍水栽勤政原因涵飬到任劳却自静功来万防日日如丝绪勉竭心思手自裁
　　沿湖游览至菜圃作
　　一行白鹭引舟行十亩红蕖觧笑迎叠涧湍流清俗念平湖烟景动闲情竹蔵茅舎踈篱绕蝶聚畦晚照明最是小园饶野致菜花香里辘轳声
　　帝京篇
　　磐石占幽蓟金汤固帝京幅员宁有外带砺自堪盟形势河山拱星文气象清休徴荷地力瑞应感天成济济匡时器熙熙击壌情溪流穿禁籞霞彩暎重城日照朱甍丽尘飞紫陌轻烟花织锦绣莺燕唱升平池暖鱼吹絮兰熏蝶抱英新荷初浥露宿麦晚蒸晴极浦渔舟杳斜阳牧笛横所希均雨泽南亩问春耕
　　舟中纳凉
　　开遍芙蕖水为香踈槐鸦影乱昏黄停舟待月寻佳句卷幔吟风纳晚凉渔笛声飘逺岸茶烟一缕飏修篁畅舒心志逢清夏寂寂花隂漏正长
　　赐怡亲王
　　皇皇藩服惟德是荣眷言贤王谟猷光眀夙夜小心以忠以诚弼予一人庶绩用成嘉兹翊賛朱邸斯营上栋下宇永安且寕有策其基有壮其楹奕世承之长卫帝京庆既令居式昭颂声
　　又
　　惇族由来重本支贤声况复叶埙箎心悬北阙知忠悃第赐东华表令仪禁院聨辉双蒂树上林移植万年枝永惟堂构资寅亮载咏南山福禄宜
　　暮春杂咏
　　春云澹荡满平湖渺渺烟波接緑芜芳甸雨过花竞笑画桥风起栁相扶莺歌鸟语天然曲水秀山清自在圗胜景已超尘世界何湏驾海访蓬壶
　　其二
　　炉烟袅袅拂帘栊太液波澄晓镜融卜嵗喜看三月雨惜春深坐百花风红尘不到黄金阙香雾时遮碧玉宫对此上林光景好清平愿与万方同
　　夏日勤政殿观新月作
　　勉思觧愠鼓虞琴殿壁书悬大寳箴独揽万防凭溽暑难抛一寸是光隂丝纶日注临轩语禾黍常期击壌吟恰好碧天新吐月半轮为啓戒盈心
　　雨后九洲清宴望西山
　　蒹葭叶上雨声过乍觉新凉飒飒多山色崔嵬千叠翠湖光防滟万重波游鱼避钓依寒藻翔鸟惊就碧萝莫讶金风催改序秋晖偏好快晴和
　　仲秋月夜题于清防亭
　　深沉院宇桂香浮寂寂溪园色相幽静向庭中持佛偈闲来月下泛扁舟云迷入梦林间鹤浪逐防机水面鸥对此清光神防处岸芦汀蓼一天秋
　　新霁苑中秋色颇佳临流翫赏率成一律
　　歩辇从容雨后临湖亭景物可追寻幽花戯蝶红芳晚宻藻潜鳞碧涨深寥泬天光増逺趣潺湲涧水静尘心闲逰不用调丝管自有松篁奏好音
　　喜雪
　　夙夜期琼屑三冬日见晴省修求直谏祈祷秉精诚瑞雪春时降彤庭喜气盈
　　苍旻仁爱普亿兆荷生成
　　戊申除夕守嵗
　　送腊迎新节年过半百初道心随日进佳兴逐时舒寳鼎宫香霭瑶阶瑞雪余载欣丰裕兆大有望频书
　　春夜永春亭作
　　霏微池馆罨春烟银汉迢迢淑景妍鱼跃清波惊犬吠月穿绿栁觉莺眠折蕉戯写题花句接竹斜通傍槛泉良夜寸隂应共惜岂容虚度艳阳天
　　百花亭春咏
　　涟漪碧水浸苔防垂桞丝丝静掩门月上海棠惊乌梦雨来庭院浴花魂
　　几暇偶题
　　识得几暇趣丝纶不假言孰知宵旰里却是絶尘喧
　　暮春有感
　　虗窗帘卷曙光新栁絮榆钱又暮春聴政每防花月好对时惟望雨旸匀宵衣旰食非干誉夕惕朝乾自体仁鳯纪分颁虽七度民风深愧未能淳
　　如意歌赐怡亲王
　　彩云冉冉鸾鹤翩鸾鹤背驭双神仙南极西池环佩聨双双同庆帝胄贤手执如意来当前篆刻蝌蚪黄金填晶荧上下星文纒瑶台此日喜气偏琅琅更聴仙语传唱随偕老如和弦既指山海为嵗年复言日月同团圎煌煌带砺眷便便子孙永保福且绵予因仙语嘉喜骈为尔歌双如意篇
　　朕御极七载宵旰万几未遑他出己酉夏因命将逺讨誓师于南海子缅懐曩日侍奉
　　皇考廵幸此地
　　色笑俨在目前而
　　龙驭杳然邈不可攀俯仰徘徊曷胜今昔之感爰成一
　　律以述追思
　　花开野甸不知名按辔依然辇路平细草当时随驻跸垂杨此日绕行营河山满目音容邈风景闗心嵗月更禁旅多年防
　　教飬畀予戡定作干城
　　已酉夏南甸大阅
　　陈师鞠旅卜良朝万里糇粮备已饶习战自能闲纪律临戎惟在戒矜骄剑莹鸊鹈清光闪旗绕龙蛇赤羽飘聴彻前锋歌六月云台合待姓名标
　　其二
　　风拂榆槐晓角鸣筑坛选将命专征飕飕羽箭穿杨巧猎猎云旓耀日明万里玉闗平虏穴三秋瀚海渡天兵裹粮带甲湏珍重扫荡尘氛逺塞清
　　秋日登四佳楼晚眺
　　庶务纷纭综理暇偶将幽兴寄泉林楼台况复秋光洁花木偏宜霁景临西岭层峦千叠翠东湖细浪万重金澹烟轻霭踈槐杪接阵鸿归夕照沉
　　月夜平湖放舟
　　风卷平湖玉簟纹沙汀落叶正纷纭防防隔岸萤光隐歴歴横空鴈字分碧浪载舟舟破浪白云笼月月穿云渺然秋爽超凡界欲问西山鸾鹤羣
　　偶占
　　碧桃吐艳莺初啭丹桂含芳燕又归日往月来传大道花香鸟语泄真机
　　仲秋月夜感懐
　　碧天皓魄印长空嘹呖初闻度塞鸿榴子结成崖石畔桂香飘入渚烟中溪环松老重添翠巗暎枫踈半缀红追忆昔年秋夜宴不禁此际感西风
　　追忆旧景有感
　　时名向鄙倩人推洗竹浇花坐钓台画舫新晴看月上平桥细雨送春囘行无干誉心恒逸境不移情量自恢萧散当年吟独乐忧勤今日覔群材民风浇薄湏陶化世态参差待品裁览防宵防泉石羙临朝晓聴鼔钟催纎毫坐悉千官奏方寸频劳庻务来追忆安闲成梦幻防眉鎻处阿谁开
　　偶成
　　晴空瞬息片云生风卷千堆雪浪惊石虎泥龙争鬬罢澄潭涌出月轮明
　　又
　　长空万里碧天秋絶防纯清亦不收识得如如妙中妙尘尘刹刹任悠悠
　　赐总督髙其倬
　　崇牙髙建秉洪钧逺控巗疆轶等伦两省山河司筦钥万民肥瘠视经纶还持绛纛开军垒永矢丹忠荅禁宸操凛氷霜功带砺匡时重镇眷良臣
　　赐总督李卫
　　保障鸿才奏绩新毎将重寄委贤臣须知令器承殊眷贵有丹忱答紫宸训练多方资辑旅抚绥无怠在諴民龙章用锡昭旌劝益朂嘉猷辅一人
　　平湖秋月
　　树杪暮烟收晴光逐水流浅沙闲立鹭轻浪稳眠鸥心月双圎镜湖天一色秋恍疑星汉里缥渺玉京逰
　　长至日题于至诚不息轩
　　殿角星踈报曙钟干干无逸每忧农葭灰恊律云占嵗粉絮翻阶雪应冬时对神明持敬念日临兆庶用中庸愿言四海升平共莫道尊安属九重





　　世宗宪皇帝御制文集巻二十九
　　钦定四库全书
　　世宗宪皇帝御制文集巻三十
　　诗【四宜堂集】
　　朕因去冬未雪忧懐莫释夙夜竭诚祈祷于惊蛰后二日荷蒙
　　上天鉴佑春雪下降朝野同欢因成一律用志欣庆霡霂愆期忧嵗俭临轩愁咏悯农歌三冬望雪心如渴此日飞霙气始和
　　苍昊垂慈施恺泽黔黎有幸沐防波遥思九土应同庆积素凝华知防多
　　圎明园道中寓目
　　御园西郭外初夏景堪娱金线遮桥栁浓隂夹道榆麦翻千顷浪鱼跃半池珠雨后平芜緑尘清辇路濡
　　多稼轩劝农诗
　　夜来新雨过畿甸绿平铺克尽农桑力方无饥冻虞蚕筐携织妇麦饭饱田夫坐对春光晚催耕听鸟呼哭怡贤亲王二首
　　宗室屏藩重朝端柱石崇持身惟正直应物本虚公青史经天略丹心贯日忠衔哀为作诔难与述丰功
　　其二
　　繐帐陈筵日云軿载道时悲深万民泪痛失百寮师献替犹如昨仪容俨在斯可怜风雨急花萼损连枝
　　怡贤亲王挽诗三十韵
　　天锡亲贤笃本支惟王徳业賛纯熈功存廊庙寰区仰道冠宗藩百辟仪少日温恭承
　　帝眷髫龄孝谨荷
　　防慈问安每龙楼啓扈跸常随豹尾驰圭璧精神昭粹质鳯麟苞彩擅英姿自然才艺该文武卓尔端凝絶党私三纪无惭臣子道八年攸頼股肱资溯従大统祗承日厯想嘉猷翊辅时佐理万防安亿兆综厘庶政挈纲维度支式定邦财裕水利功兴浩泽施减赋蠲逋勤布算栉风沐雨劝镃基淤流通处成膏壌田垅开时飬稲粢九品抡才分玉石六韬训士总熊罴霜威秋肃明条教恺泽春温善抚绥万里邉防防庙算两军输挽佐畴咨任兼宫府仔艰钜理析豪厘辨等差伟绩固难更仆数清标更系久长思防谦不恃金枝贵精白匪求黼座知乐善荐贤时亹亹奉公体国日孜孜寛仁恤下孚羣望廉洁居心凛自持八字褒崇皆实行四时赐赉必晴曦庆流正喜天人合善积还期福禄宜岂意赓扬方际盛忽惊寝疾永睽离鞠躬遑恤身前计矢志空余没后悲犹忆恳情辞吉地竟循薄塟守遗规公卿徒歩随旌仗老穉扶观泣路歧赠諡载光崇徳典加坛还树册勲碑明禋配享千秋重素服衔哀浃月期縦极宠荣颁礼数难酬懿羙罄言词应知灵爽归仙籍留得鸿名万古垂
　　夜静
　　星汉斜临避暑宫石栏干曲绿隂笼风廻巗畔泉声咽夜静人间月镜空绕砌兰薫香馥郁满壶氷洁玉玲珑隔帘漏断天如洗新句吟成一枕中
　　松月吟
　　香飘桂子月初盈凉泛松涛溪共鸣丛桂影中和月影万松声里聴溪声
　　谒西山大觉寺
　　重开香积奉金仙松迳纡廻警跸传野鸟静吟僧院竹梵钟遥度御炉烟清幽水树红尘外寂歴云山太古前自有庄严超色相何湏慧逺论真禅
　　秋分前二日月下作
　　露湿天阶夜景賖湘帘髙卷树栖鸦寒蛩唧唧吟深砌曲沼盈盈涨浅沙风度桂丛香馥郁月穿竹籞影横斜襟懐凄爽秋将半落叶萧萧菊欲华
　　暮秋
　　散歩御园东清溪跨玉虹一亭风冷淡叠砌石玲珑秋老松含翠霜浓柿缀红萧然天气肃云外度征鸿
　　花下偶成
　　对酒吟诗花劝饮花前得句自推敲九重三殿谁为友皓月清风作契交
　　清闲
　　世间何处觅清闲只在朝堂城市间即此是非名利客何殊野衲闭禅闗
　　口占
　　花谢花开寒暑雁来雁往春秋惟有壶中日月无今无古无休
　　仰瞻星垣
　　桂香芬馥夜凉生露吟蛩万籁清碧汉接楼森斗宿银河映沼转玑衡云开八表情无极鹤杳三峯梦不成此际寸心同朗月微垣歴厯湛虚明
　　永春亭留春
　　小池风力软槛外柳隂交花防逰鱼藻泥香乳燕巢淡烟浮水面纎月挂松梢恋咏留春句题笺未忍抛年华迅速倐值端阳箱贡氷纨案陈角于颁赐诸王大臣之际念及吾弟怡贤亲王仙逰已周一载不禁凄然涕下援笔赋此
　　韶光荏苒暗中迁开到榴花又一年节届香蒲陈似旧贡来细葛赐谁先检文悲览贤臣颂搦管慵裁棣萼篇伟绩殊勲无可答为营佳兆表新阡
　　国家爲凖噶尔跳梁不得已有用兵之举自己酉以来将帅士伍枕戈负盾野宿风餐三载于兹矣朕毎一厪念食不甘味寝不安席因避居便殿停御防防日与廷臣筹计军需惟冀
　　上苍黙佑师旅早旋论功颁赏朕懐始释爰作截句四
　　首以见意
　　天禄崇儒方偃武长杨罢猎岂佳兵无端戍火明西塞劳我星旗向逺征
　　其二
　　月照天山玉帐髙风吹霜气透征袍年来倦聼嘉禾颂一饭宁防汗马劳
　　其三
　　玉门闗外草连天一骑飞驰到日邉报道单于甘就抚羽林齐唱凯歌旋
　　其四
　　将军跨马拥戈矛壮士驱车久未休一纸防书期早至黄金铸印待封侯
　　环秀山房对月
　　暑退林泉爽新秋景物佳蛩吟依藓砌鹤迹印溪沙搁笔评山色擎杯对月华坐深羣籁寂竹树影横斜
　　观释典偶题
　　浑防云驶月轮迟不悟舟行觉岸移世界三千皆有量慧珠一颗浄无涯
　　秋日登楼有感
　　尺璧谁言抵寸隂旷然懐抱豁登临放情缅邈云峯古极目苍茫烟水深犹忆童年花下倐经鹤发鬓边侵眼前秋色当堪赏况复新晴月满襟
　　除夕
　　今年今夕送明嵗明晨迎只此忧勤念干干无灭生
　　晚晴逺眺
　　垂栁隂隂亭榭落花防防池塘情怡平林暮霭目极芳草斜阳水硙溪邉自转鱼罾□外谁张万里清光皎洁数声笛韵悠扬
　　端阳前一日爲吾弟怡贤亲王二周之辰毎一回思輙伤怀抱作五言律志感
　　诘朝端午节再命罢称觞嵗月如流迈容仪何日防安邦思柱石觅句梦池塘物频増感情随防缕长去冬无雪今春雨未霑足朕心忧畏莫可言喻幸于前五月十八日甘霖倾注枯焦顿觧不觉喜而成咏
　　节过五月半膏雨尚愆期昼夜忧农事精防吁
　　帝慈风廻云气合泽沛野苖滋田畯湏勤课耘耔正及时
　　深栁读书堂消夏
　　麴尘绿染万条丝窣地浓隂暑暗移旋渍霜毫铺玉版细研荷露写新诗一天月色畵圗古两部蛙声鼓吹竒潇洒楼台临碧水夜深倒影静垂垂
　　秋日寓目成咏
　　玉露金飚肃昊穹澄秋水暎帘栊羣峰黛染呈寒碧逺浦霞明荡晚红风度桂林香满院月穿鴈字影书空予懐喜慰西成多稼如云处处同
　　秋夜印月池作
　　雨后添新涨盈盈碧沼深临流洗俗耳对月静尘心松引仙禽舞萍摇锦鲤沉飒然风拂面翠竹助清吟壬子嵗九月七日吾弟怡贤亲王定窆于水东村朕念手足至谊兼以辅弼功勤献替忠款抚今忆昔情不能已因亲临奠送稍伸积痛夫神游于天魄藏于地亘古迄今理之常也但以吾弟之亲贤为国家柱石幽明异路于兹永别当深秋草木黄落之际朕心曷胜凄怆爰赋此诗以写懐
　　西风瑟瑟草离惨对灵筵奠酒巵荆树凋残惊日晚雁羣零落入云悲邈焉不返逰仙梦行矣休歌薤露词此际亲临无限痛九泉英爽料应知
　　暮春四宜堂咏懐
　　花繁如锦草如茵雨细风轻物新朱邸舞筵成往事斑衣戏防久凝尘万防宵旰忙中趣百嵗光隂梦里真不问春归何处去惟聼燕语报芳辰
　　荷池玩月
　　闲行傍水觉清凉半刻徘徊百虑月上园林添秀色风来池沼送幽香红衣露坠莲房粉素练光凝镜面霜夜静暑消多野趣悠然自得咏沧浪
　　立秋前二日游湖亭
　　放情幽兴付渔簔潇洒林亭乐太和毎踏芳丛寻古句闲乘小艇泛清波烟凝翠黛山疑雾风蹙斜纹水似罗深砌蛩鸣残暑退髙梧蝉噪晚凉多炎云渐敛秋将近霁景才看夏欲过静听菱歌音韵好何湏箫鼓济汾河
　　初秋咏月影溪声
　　月挂半空飘素影溪流一送秋声溪声入耳原无意月影穿帘似有情
　　秋日登朗吟阁寓目
　　缥缈遥峯带夕曛晴光厯厯望中分桥移虹影当溪卧风度蝉声隔岸闻数片晚霞三径菊一潭秋水半床云髙亭避暑才吟罢又听金飚送鴈羣
　　秋夜述懐
　　桂香盈院宇银汉浄无垠耿耿难成寐澄懐虑兆民
　　立春
　　晴光当戸映淑气逐人来冻草苏先觉枯条暖自催荐新红菜甲应緑英梅为问迎春吏农畴防处开
　　初夏西苑游瞩
　　前廷午退紫宸班廻辇寻幽竹石间一息不停新绿水四时相对旧青山溪烟澹荡平防晚林影参差夕照闲鸟识禁园栖托稳每看飞去又飞还
　　蓬莱洲咏古
　　唐家空筑望仙楼秦汉何人到十洲尘外啸歌红树晚壶中坐卧碧天秋庙堂待起烟霞侣泉石还看鹤鹿游弱水三千休问渡皇家自有济川舟
　　万方安和轩秋日作
　　霜飚飒飒度枫林红叶如花碧水浔每感金行成物品常推道念格人心翺翔彼鸟呼羣乐含哺吾民鼔腹吟四野喜看农事毕聿修百职政维今
　　中秋
　　氷轮圎此夕华彩耀寰瀛云雾长空净乾坤一色明金波帘影动玉露桂香清海内同欢莭家家笑语声
　　感秋
　　清秋玉宇浄纎尘银汉澄辉物新雁阵排空横紫塞桂香绽露报霜辰涓涓石濑溪流月瑟瑟金飚风度苹抚景不禁兴感慨啼螀无那送声频
　　雨后郊外泛舟
　　雾敛西巗暑气消微风正好泛轻桡新晴燕雀低临水积雨菰蒲宻碍桥到处湖山惟竹月数家烟火尽渔樵瀛洲宛在京畿右不羡仙家去路遥
　　夏夜
　　畵槛临池栁半遮纎尘不到静无哗惠均方物分丹荔冷浸盘氷剖碧风送荷香来枕畔月移竹影上纱数声鹤唳清诗思银汉流辉夜景賖
　　新晴遣兴
　　逺水明斜照残霞有似无岚光浮树杪桥影射池隅鹊唱平安曲荷呈如意珠天然诗里畵懒绘辋川圗
　　偶题
　　秋宵噭噭云间鹤古调泠泠松下琴皓月清风为契友髙山流水是知音
　　秋夜
　　瑟瑟西风起白苹临池曲槛浄无尘苑供火枣盈盘赤枝缀葡萄下架新雨后晚凉清几案山空夜气静心神悠然一缕炉烟细虚室防言契道真
　　河沙
　　河沙千世界只此一微尘为见禽鱼乐方知天地春无心还是妄有说却非真识得西来意时时景物新
　　自遣
　　清昼梵风传磬中宵禅月满床声色是我得防色声与我两防
　　偶成
　　斗柄旋东月建寅余寒敛尽嵗云新鸟歌花舞真如相水绿山青自在人
　　自疑
　　谁道空门最上乘谩言白日可飞升垂裳宇内一闲客不衲人间个野僧
　　题畵
　　一涛声涌渡头寒江漠漠楚天秋可怜两防萧条栁似为行人绾去舟
　　雨后对月偶成
　　碧天一轮荡漾皎洁万里晴辉夜漏沉沉院宇寂然黙防圎机
　　深栁读书堂避暑
　　三庚节届祝融临闲对明阅古箴树杪莺喉调妙曲槛邉蝶翅舞芳襟嫩荷香逺风频逓深栁隂重暑不侵移榻帘前何所思要赓觧阜入虞琴
　　夏夜即景
　　松防溪流静雨余峰影寒夜深尘虑涤河耿漏声残清韵风敲竹幽香露滴兰长空神妙合心月防防丸
　　中秋夜
　　月华当戸彩盈盈九十髙秋序正平他夕偏宜兹夕好今年却胜去年明辉含珠露凝仙液光委金波满玉觥闻说蟾宫多桂子天香时觉拂衣清















　　世宗宪皇帝御制文集卷三十
