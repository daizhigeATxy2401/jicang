　　钦定四库全书　　　　　集部七
　　精华录　　　　　　　　别集类六　【国朝】提要
　　【臣】等谨案精华录十巻
　　国朝王士祯撰士祯有长白山录已著录其诗初刻有落牋堂集皆少作也又有阮亭诗及过江入吴白门前后诸集后删并为渔洋前集而诸集皆佚嗣有渔洋续集蚕尾集续集后集南海集雍益集诸刻是编又删掇诸集合为一帙相传士祯所手定其子启汧防语称门人曹禾盛符升仿任渊山谷精华录之例钞为此录者葢托词也士祯谈诗大抵源出严羽以神韵为宗其在扬州作论诗絶句三十首前二十八首皆品古人末二首为士祯自述其一曰曾听巴渝里社词三闾哀怨此中遗诗情合在空舲峡冷雁哀猿和竹枝平生大防具在是矣当康熈中其声望奔走天下凡刋刻诗集无不称渔洋山人评防者无不冠以渔洋山人序者下至委巷小说如聊斋志异之类士祯偶批数语于行间亦大书王阮亭先生鉴定一行弁于巻首刋诸梨枣以为荣惟吴乔窃目为清秀李于鳞【见谈龙録】汪琬亦戒人勿效其喜用僻事新字【见士祯自作居易録】而赵执信作谈龙録排诋尤甚平心而论当我
　　朝开国之初人皆厌明代王李之肤廓钟谭之纎仄于是谈诗者竸尚宋元既而宋诗质直流为有韵之语録元诗缛艳流为对句之小词于是士祯等以清新俊逸之才范水模山批风抹月倡天下以不着一字尽得风流之说天下遂响然应之然所称者盛唐而古体惟宗王孟上及于谢朓而止较以十九首之惊心动魂一字千金则有天工人巧之分矣近体多近钱郎上及乎李颀而止律以杜甫之忠厚纒緜沉郁顿挫则有浮声切响之异矣故
　　国朝之有士祯亦如宋有苏轼元有虞集明有髙启而尊之者必跻诸古人之上激而反唇异论遂渐生焉此传其説者之过非士祯之过也是録具存其造诣浅深可以覆按一切党同伐异之见置之不议可矣乾隆四十六年四月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀




　　钦定四库全书
　　精华録巻一
　　刑部尚书王士祯撰
　　古体诗
　　对酒
　　对酒歌慨慷自我属有生共得睹太平皇帝陛下惟乐康宫府治丞相无私人诸谏官弹射奸慝咸有直声自中丞刺史良二千石各各有廉名日南交趾皆我郡县蛮夷君长以时稽首殿庭属国具为令文笥生翠来王京幸太学三老而五更遂赐民爵一级存问长老遣都吏循行大酺十日除宫刑美人曼夀百室丰盈
　　慕容垂歌【三觧】
　　慕容初入邺已有虎狼志前驱丁零部后面鲜卑骑燕燕尾涎涎飞飞啄塘蒲三原隔五缓急当奈何慕容在何许已度凉马台饥鹰掣鞲縧一逝不复归
　　白纻词三首
　　江南烟水多白鳬羣飞哑哑烟际呼美人窈窕为君娱蜀罗吴縠曳华裾修睂星的妍且都明镫遥映丹唇朱清歌错落大小珠折腰流盼意态殊乍进欲退心踌躇芙蕖灼灼回双趺仙佩丁丁鸣六铢烛残月暗漏滴壶宛转为君开绣襦
　　青春遥夜开华堂绮罗弦管东西厢阿谁公子淮南王美人家本邯郸倡合蝉堕马耀明妆起舞为君陈乐方翠曽参差烟际翔鸾惊龙婉相颉颃西城比里各擅场罗褏文巾纷御香明眸善睐含流光舞罢云中孤月凉若耶溪水胜潇湘越川佚女春浣香织成白纻冰雪光上为舞衣下舞裳大秦珍珠明月珰昆山玉拨映金梁齐琴赵瑟声锵锵七槃妙舞纷相当须防璧月沉西方汝南鸣鸡啼晓霜今我不乐去日长裴回念此摧中肠翡帱翠幄陈髙堂请君安坐乐未央
　　拟美女篇
　　洛滨风日好美女出相望瑶象饰香毂玉鸣锵锵采春兰阪上弭葢蘅臯傍龙辅节纎歩莺珠结明珰借问女谁氏少小生平阳大姊入后宫次姊琅琊王小妹虽不贵夫婿直东厢出入冠鵔鸃天子侍中郎槛衣万锦费騕褭千金装容华诚自惜贵盛宁易详洛水正微波明澜一何长川路西南永扁舟不可方寄语盛年子顾义慎自防
　　拟白马篇
　　骏马生代北少年出幽并结束各光采指顾风云生朝游属玉观夕宿卫承明身逐孤儿队名羽林兵行行南山猎意气何纵横苍隼决云来飞矢逆风鸣大泽鹴鹄遒深雪狐兎惊回瞻鹳雀门突兀与云平鞍马倐来归势若浮烟轻昨夜羽书至贰师出邉庭上马别妻子鸣镝追前旌旧随冠军伍复此河源行大漠少行人深谷多鼯鼪朝饮沙上泉夕戍云间城左顾疏勒服右盼伊吾清无令都防将关外独声名
　　自石桥寻黛溪遂至摩诃峰下
　　日落山气凉清流自回转穷源不知劳渐忘溪路逺幽石各奔峭脩树亦婉娈遥睇径难测回瞩途屡变寂厯众山响萧条晩风善微径暮樵出悬崖归鸟见须防夕霏収残阳四山徧新月忽清扬余霞自舒巻稍觉葛衣轻幸借孤笻健平生邱壑人兹言庶能践
　　由栁庵逾西山最髙顶至醴泉寺拜范祠
　　清境难久留申旦戒徒御引领睎前峰抗防辞东路数武即岖嵚危蹊少安步顾盼见百里云日媚烟树慿髙俯澄湖风帆竞孤鹜晴旭移峰巅明晦变已屡褰衣入空翠溪流南注槮疎旷逰眺苍茫失昏曙东山清风来西涧凉雨度澄潭益萧瑟防鳞纷散聚前贤迹已逺山川缅如故夙昔思古人三叹读书处
　　醴泉谒志公像观唐碑【碑开元三年乙夘立】
　　早读神僧传缅希志公迹剑水踪已遥钟山事成昔岂知常白峰留此千年石鸟爪带铜绿镜面莹藓碧磨灭开元碑虫鸟纷难译披萝究遗文剥苔理残画断阙发闻见樵牧増叹惜陆铭圮寒塜王碑委荒僻庐陵傲珠犀东武比博奕沦弃多名珍何惮穷钩索一勺醴泉水供此风雨夕【神僧传志公面莹彻如镜手足皆鸟爪碑有云陆倕制铭于冡内王筠勒碑于寺门皆与传合】
　　醴泉寺髙阁瞻眺有怀范文正公
　　风雨湖上来萧条洒飞阁殷雷起睂际极目穷廓遥天压烟水空蒙气磅礴大泽盘蛟龙斜风偃雕鹗郤眺鸿蒙中日光逺回错草木暗四山急淙鸣万壑怅然思古人大雅何时作
　　书堂
　　絶涧已千仞磴道仍九盘直上若悬溜属势难安右顾践鹿迹左顾慿鸟翰日落空山中萧然风气寒精舍壁间出洞门天际看竒石压岩户孤立何防岏突兀抜涧底窈窕凌云端入门度飞梁傍夕闻惊湍幽轩宛初构几榻皆峰峦颇意雷雨时云气生户间诸天发钟磬星斗方阑干惆怅此灵境睾然懐懒残
　　复雨
　　花枝蒙蒙日将暮防防凉飇起庭树雨脚射地昼隂晦急溜鸣檐不知数连年左辅嗟大无有蜚多麋仍屡书良民重累背乡县奸民攻剽成雈苻天南干戈未宁息男罢农耕女废织长沙江中多战船祝融峰头尚兵革羽书日日下山东秸铚转输动千亿苦竹黄枫猿昼啼舟子征人少顔色掘冡铸币既不能展转呼天犹力穑今年稍稍宜雨旸黍稷扑扑稻叶长长官鞭扑那敢避努力公家输酒浆
　　和窟室画松歌
　　黄门园中有窟室背枕亚禄【山名】临沧溟石壁磊砢一千丈入眼髣髴生精灵横壁老松谁所作海风怒攫山欲倾盛隂五月凛霜雪怒姿万变盘雷霆疑是溟渤含日气不然天上来星精我来盛夏变冬序白昼惨淡生晦防颠毛乱指舌上挢寒肌起粟心骨惊上下苍茫有神鬼左右腾跳飞鼯鼪江南吴生昔为此一一下笔皆龙形昔者吴道子画壁天宫寺将军剑舞何蔚跂兴酣笔落气磅礴万夫动色嗟神异吴生画松已百载铁榦霜皮终不改南荣曝背亦吾俦偃蹇龙鳞好相待
　　蠡勺亭观海
　　登髙邱而望逺海坐见万里之波涛长天寥廓云景异春隂偃蹇鱼龙髙怒潮乗风立千丈虎蛟水兕纷腾逃羣灵潜结万蜃气一痕未没三山椒须防势尽潮亦止波淡天清静如绮菱苔沉绿纷塘坳螺蚌摇光散沙汭防差岛屿罗殊域纷如星宿秋天里击我剑听君歌有酒不饮当奈何日主祠前水萧瑟仙人台上云嗟峩羡门髙誓不可见秦皇汉武空经过只今指顾伤怀抱黄腄防缾尽荒草人生快意无防时明镜朱顔岂长好吾将避世女姑山不然垂钓蜉蝣岛
　　周文矩庄子説劒图【后有董宗伯书説劒篇】
　　古今人物画手谁第一晋有卫协吴曹兴南唐周生更竒隽行笔痩掣姿峻嶒此图在世逾千载墨光黯淡生光晶君王隐逸各有态蚕丝烟篆交回萦目瞠鬓突五劒客短后之衣曼胡缨二人旁立目左顾劒如星日光纵横昻首右顾者三士二人按镡神欲生一人抜劒作虎步怒如截兕吞长鲸使笔如劒劒气出此公无乃能铁兵庄生説劒固豪快十步千里无留行千年竒论佐竒笔挥毫泼墨皆飞鸣云间墨妙更遒絶钟王腕防纷鬬争自云昔见吴兴书説劒恨不作圗双妙并今逢此巻信神物又恨作书非赵卿徘徊三叹出金石焕然妙迹如神明我闻周生妙得后主作字法秋胡谢女风格清秦淮花月汴京土感此伤人今古情【宣和御藏文矩有秋胡故实谢女写真等图】
　　冬日偶然作四首
　　太史下蚕室坎防谁见知发愤传货殖千古同悲噫郭纵出铸冶翁伯起贩脂洒削既鼎食胃脯亦连骑志士守蓬萝不如交马医索带披敝裘不如规鱼陂
　　我爱灌仲孺意气薄云天长啸入吴军指顾坚壁穿长防郁龙蟠怒骑如风旋声名冠诸侯皆曰大夫贤魏其势既落田氏宠益专朝请考工地夕夺城南田丞相故宾客顾盼忽屡迁笑骂顾四筵殊不直一钱当时膝席子岌岌皆危冠
　　郑季有孽子少小为人奴骑从平阳主给事建章居朝拜大将军封侯诧钳徒遂复还尚主赐第耀通衢陇西老飞将猿臂雄万夫白首不得侯心折幕府书谁能对刀笔临风自捐躯天道有如此千古同欷歔
　　吾家有方平雅志托林壑拂衣早归耕貂裘行采药卜筑沃川墅垂钓上虞郭矣孔阮俦遐哉箕颍乐琅琊多龙鸾羡此云中鹤
　　春不雨
　　西亭石竹新作芽逰丝已罥樱桃花鸣鸠乳燕春欲晩杖藜时复经田家田家父老向我説谷雨久过三月节春田龟坼苖不滋犹赖立春三日雪我闻此语重叹息瘠土年年事耕织暮闻穷巷叱牛归晓见公家催赋入去年旸雨幸无愆稍稍三农获晏食春米谷贱复伤农不见饥乌啄遗粒即今土亢不可耕布谷飞飞朝暮鸣春莩作饭藜作羮吁嗟荆益方用兵
　　蚕租行【十觧】
　　丁酉夏有民家养蚕质衣钏鬻桑而催租急遂缢死其夫归见之亦缢王子感焉作是诗也
　　阳春三月时蚕子何蠕蠕三日出奁中五日徧籧篨【一觧】东邻有少妇养蚕方一塸夜夜伴蚕眠桑叶恐不周【二觧】朝出南陌头猗猗望桑柔亦不见桑柔椹子醉鸤鸠【三觧】归来见蚕饥徘徊当奈何脱我耳邉钗鬻我嫁时襦【四觧】阿夫持襦去里正持符来汉中索军租不得还顾私【五觧】里正且上坐黾勉具晨炊但缓一月余蚕成卖新丝【六觧】新丝亦难卖新谷亦难収不见马上郎雉尾红锦裘【七觧】再拜谢里正丈人且旋归鬻我嫁时襦脱我耳邉钗【八觧】蚕应黒痩尽军租持防当痛哭视孤儿毕命朱丝绳【九觧】阿夫还入门不复见故妻生既为同衾死当防手归【十觧】
　　怀古诗三篇
　　鲁仲连陂
　　七雄既龙鬬陈宝归嬴秦师出函谷关六国咸逡巡邯郸日夜急咄嗟谁觧纷荡隂师既顿新衍谋岂伦先生画竒防长揖平原君仆妾愧万乗大义明君臣纵横数千言顾郤虎狼军功成不受赏飘然归海垠蹈海既髙义肆志宁辱身至今齐赵士倜傥希清尘我来古陂上遗祠蔓荒榛甓道窜苍鼠天风吹白苹缅怀田巴语景行跂千春
　　顔斶墓
　　末世寡尚志薄俗希乗轩岂不贵纁帛形役神不全吾髙顔夫子抗节藐齐宣钟簴宁足论殿上呼王前晚食与安步讵以荣利迁监门良自贱趋士理亦贤俯仰二千载吊古悲荒阡墟墓絶樵采清风激頽顽古道难作悲哉东逝川
　　辕固里
　　汉初尚黄老儒术闇不章齐鲁诞诸儒五经如载阳遐哉清河傅卓为羣伦倡抵掌论汤武大义非荒唐曲学诫孙微言诒后苍训词列学官星日同琅琅我生睽千载桑梓宁异乡寤寐思哲人流风一何长生慙齐鲁学私淑附师匡
　　苦寒行
　　逺逰渔阳城饮马滹沱湄河朔恒苦寒日夕风鸣悲悲风起广涂霜霰凋人衣欲渡川无梁层冰何垒垒鸱枭鸣枯杨豺虎交路衢深谷多猿猱得食欢相追我行嵗既晏十步八九迷他郷少亲故相逢知是谁忧愁铄肌骨自顾顔鬓衰俛眎飞蓬根随风时转移我独久伊郁嵗暮空徘徊寄语后来人逺游不如归
　　梁曰缉为言辋川雪中之逰
　　少志爱山水梦想怀蓝田终南西峰下水石余清妍忆昔维摩诘于此曾挂冠挥手谢时辈草堂常晏眠辋水绕舍下湖光明云端绳牀间药铛清斋日萧然春鸥渐矫翼夏木纷绵竿时寻名僧防自泛湖中船叹息古人没风物随变迁仙令妙文笔慨然追昔贤积雪曜岩阪秀色暧林峦数里入谷口石流已溅溅水鸟相哀鸣双垞人烟却登华子冈辋水犹沦涟花竹散已久亭馆供诸天王裴杳千载邱壑亦凋残来者复为谁斯言良足叹
　　慈仁寺双松歌赠许天玉
　　我昔登泰山举手攀秦松东南云海防千里夜悬日气开鸿蒙山人出山已三载复见金元双树在玃髯石骨青铜姿古貌荒唐阅人代长夏苍苍秋气深风来絶磵蛟龙吟仙人五粒不可见但有鹤来往飞隂森蚴蟉诘屈宛相向千曲盘拏气初放一任支离抜地生那须天矫排云上我来髙枕石坛边耳畔往往闻惊泉白日沉沉不到地飒然雷雨生空天烟色欲瞑钟复起雄谈岸帻波涛驶千秋万嵗知者谁闽海竒人许夫子
　　洗象行
　　水关苍苍栁隂碧宝马流蘓纷络绎日中传呼洗象来玉河波射珊瑚赤须防钲鼓干云霄万夫声寂如秋宵虎毛蛮奴踞象顶邱山不动何岧嶤岸边突兀二十四直下波涛若崩坠纵横欲蹴鼋鼍宅腾踏还成鵞鹳队乍如昆明习鬬战万乗旌旗眼中见又如列阵昆阳城雷雨行天神鬼惊奴子胡旋气遒壮忽没中流狎巨浪撇波一跃万人呼幡然郤出层霄上今年丞相収夜郎扶南盘况求王章逺随方物贡天阙屹然立仗金阶旁圣朝自不贵异物致此亦足威遐方黄门鼔吹暮复动海立山移浩呼汹大秦师子多威神山林岂是天家珍
　　题赵澄仿王右丞羣峰飞雪图
　　寒色防防下岩壑千峰万峰雪初落瀑布无声溪涧冻红树微茫敞孤阁阁中有客方緼袍当杯气与苍山髙遥看飞鸟落何处如闻落木鸣东臯崖横路断少人迹稍见老樵下岩隙髙低逺近一溪通晦明合沓千重隔右丞昔日居蓝田山水落笔穷自然雪冈渔市尽髙妙栾濑欹湖纷眼前此圗曽入宣和谱董巨荆关焉足数兵火相寻六百年玉躞金题防更主雪江老笔妙入神临摹古本防乱真即教唐宋多能手未必常逢如此人
　　傅侯天马歌
　　傅侯天马身八尺风鬃卓立双瞳方赤毛朱翼信龙种神姿磊落形昻藏来从流沙涉西极玉山之禾偶栖息意气生能轻虎兕骁腾未屑循羁勒四蹄鸟爪如钢钩经过千里风飕飕虎身壮士控不得仰眎阊阖浮云愁昔日湖南始征战军中骅骝号百万此马振鬛始一鸣歘如天上惊雷电一从罢战归中原三年不复从櫜鞬渔阳落日下白草壮心更欲穷河源安得此马飞上天不须万里遮穷边即看郊祀陈天马何减登歌太乙年
　　抱琴歌
　　峄阳之桐何牂牂纬以五弦发清商一弹再鼔仪鳯皇鳯皇不来兮我心悲抱琴而死兮当告谁吁嗟琴兮当知之
　　宣和御墨枇杷圗歌
　　卢橘苍苍横干起故印依稀识天水风枝雨叶不关愁惨淡如披靖康史宣和文物剧风流绣褫锦贉穷千秋画学嵗収五岳观圗书尽识太清楼盛衰转瞬如飞电牟驼冈上纷刀箭紫筠花木摧为薪西风落日青城殿此本流离出禁庭过江千载叹飘零昔日兴亡如在眼还同麦饭哭冬青
　　夜经古城作
　　我行牛山下寒墟带平楚不见齐王宫空城半禾黍踈星耿不明白杨夜深语
　　南园二首
　　晓起思园林昨夜西堂雨负杖眺前山初阳散平楚渌池萍始合芳树禽交语庭户寂无人慨然念终古夜雨杂花落衡门绿苔生谁能捉坐席共作林下行圎荷舒午景茂林含夕清归禽赴斜照税驾此山楹
　　雨夜与礼吉叔子
　　髙馆多梧桐微雨飞向夕清谈不能寐入夜转萧索余香歇幽幌暗虫响堦石梦破忽沉吟怅然越乡客
　　与周量过访苕文夜雨共宿
　　故人千里别春草萋已绿相思南云端目尽东海曲复作帝城逰乗暇慰幽独入门凉蝉鸣中庭多嘉木石径生积隂苍苔宛山谷坐久微风来雨声杂深竹共有沧浪兴复纵青山目良防谁能常今宵得同宿
　　赠劳山隐者
　　何许藏名地秦山海上深半夜白日出风雨苍龙吟静侣行道处不闻樵采音清泠鱼山梵寂寞成连琴晓就诸天食暝栖薝卜林因知安居法一契无生心我亦山中客悠悠悔陆沉
　　夜登燕子矶
　　渡江访名山层巅到曛黒大江森欲动浩浩千里色把炬石燕飞燃犀濳蛟匿北望灵岩塔知是専诸邑悲慨下沾襟此意谁当识
　　宿济寺晓登观音岩眺望
　　击楫凌沧洲投宿招提境入门优昙香闻钟夜方永髙枕听涛声层轩抱江影晓来微雨过红叶满髙岭慿防见万里云物殊清迥长山去蜿蜒上流压江郢海门控金焦苍烟翳朝景信美睇山川霸图逓烟冷何如学无生抗迹云峰顶
　　寄彭十羡门
　　萧寺钟残时燕山霜落夜对牀语清夕流连不知罢落叶一纷飞离鸿遂南下澉浦近青山依稀见君舍半山爱予寒江落潮之句为作图愚山题诗其上和答一首
　　我昨访奇登燕矶泼墨深更遍岩壁扪萝附葛不知险夜踏空江欲崩石掀髯作画鹿裘翁长歗题诗宛陵客何当结屋图中居卧看江天落潮白
　　吴季子祠下作
　　我行延陵城怀古心菀结譲徳已逺流风缅曩哲州来季当立髙怀宁讵屑躬畊表遐志亮哉子臧节慕义永无穷穹碑字难灭所悲于濳役国乱相更迭伍胥进勇士专诸践王血逊位固髙义复命忍臣列春秋不名贤书札理当晰呜呼三代后斯风久沦絶廉节起顽懦尚论义常窃缟纻思古人空祠飒寒雪
　　毘陵归舟
　　泊船西蠡河觧缆东城路凉月淡孤舟遥村隐红树杳杳暮归人悠悠渡江去
　　招隐寺
　　笋舆越黄鹤连冈带平楚厯厯南朝松风吹落寒雨石楠红始垂沙泉碧方吐遂造戴公山风气何清古山门映残照双泉咽寒屿玉蘂不复见空亭闭荒坞戴公昔通隐风流照岩户潄泉弹名琴东巡动人主清风一销歇初地留空宇金碧渐凋残林壑自轻举萧条黄叶落寂厯幽禽语回涧起凉吹经堂罢斋鼔缅想剡中人苍茫久延伫
　　自招隐登夹山入竹林寺
　　篮舆俯髙岭石磴转幽谷诸峯乱空翠澄江叠轻縠回望戴公宅秋气益苍肃绀壁隐竒杉危亭蔽荒竹孤僧逺独归山鸟暮相逐树杪见古寺松栝散林麓絶壁尚千寻纡迳非一曲初蜡阮公屐逝将访金粟暝坐竹林深山山静寒绿
　　竹林寺
　　迢迢夹山道幽幽竹林寺林公辟山处泉涧饶古意钟磬闻诸天花药覆平地森梢万竿竹烟景满空翠慈乌识禅心清猿起愁思平生江海情萧然但髙寄回首礼白云何时谢尘累
　　林臯和尚塔院观林公泉
　　祖堂白云里岧嶤俯林樾昔人不可见岩桂花犹发惟有林公泉防防漾明月
　　海门歌
　　岷峨东下江水长逺从井络来吴乡奔涛万里始一曲古之天堑维朱方北界中原壮南纪鱼龙日月相回翔中流一岛号浮玉登髙眺逺何茫茫长空飞鸟去不尽江海一气同青苍山外两峰逺奇絶双阙屹立天中央左江右海辨云气如为八裔分纪疆江流到此一缚束早潮晚汐无披猖烛龙晓日出云海山光照曜连扶桑年来海戍未停罢峩舸大舰来汪洋胡豆洲前起烽火徒儿浦上披裲裆古闻京口兵可用寄奴一去天苍凉我愿此山障江海七闽百粤为隄防作歌大醉卧岩石起看江月流清光
　　上方寺访东坡先生石刻诗次韵
　　昔出蜀冈道黄叶鸣秋蝉今来上方寺绿萼破春烟坦步宝带侧延眺隋城巅古刹龙象寂残碣蛛丝悬缅思峩嵋人文采真神仙赠诗日南使宾佐皆豪贤然竟终古潄墨留春泉老笔欲飞动妙态殊便姢空堂响人语怖鸽飞聨翩后逰慨今昔慿吊当同然【寺有泉名第一】
　　京江夜雪
　　扬子津边扬片席暮角声传京口驿北风一夜江上寒黄鹤山头雪几尺去年曽上春秋楼芦花枫叶当清秋何当踏雪三山顶第一江山万里流【甘露寺有宋吴琚题榜曰天下第一江山】
　　丹徒行吊宋武帝
　　曲阿之北京口东寄奴王者真英雄新洲伐荻杀龙子大业遂建丹徒宫桓家小儿乱天纪投袂勤王夜中起摴蒲百万皆人豪龙行虎步非凡理从兹大运属彭城中原赵魏归经营硖口千军五龙涸蓝田一战二崤平南北推移几千载太息雄图竟何在宿麦寒原少昔人神鸦社鼔成空塞王气销残帝宅荒悠悠江水不胜长忠臣徒叹袁开府天命还归萧建康
　　五人墓
　　流连虎阜逰宛转山塘路石门映回波英灵此中聚满坛松桂隂落日青枫树生傍伍胥潮死近要离墓千秋忠介坟鬼雄誓相赴酹酒拂苍碑寒鸦自来去
　　自光福里入太湖口往圣恩寺
　　扁舟下西崦淼淼入湖口逶迤邓尉山苍茫具区薮南来仙灵窟袁墓号称首铜井连青芝云锦张左右七十有二峰遥瞩皆培塿贝阙敞鱼龙金庭开户牖仙坛毛公蜕古笈灵威守名境秘闻见胜逰信非偶巘崿时合沓龙气殊蚴蟉击楫泝空明濯缨逺尘垢将来万峰寺半偈持苕帝
　　还元阁聴雨怀太湖
　　防防遥峰雨黯黯重湖云万壑急悬溜飒沓听难分山中梅信发香色方氤氲已蜡阮生屐将垫林宗巾身卧百尺楼心忆五湖滨笠泽千里渔邨杂鸥羣园绮缅匪遥逝将返吾真
　　雨中寻米堆山
　　僧楼鸣钟罢徘徊向山路逺眺米堆山苍苍积烟雾溪涧窅然深冈峦缅非故千重脩竹林一径江梅树花香上寒衲石流湿芒屦山霭接湖云日夕自来去迢迢五云洞欲问诛茅处
　　自米堆山下行至上阳村钱家磡望湖中渔洋法华诸山
　　杖防信忘疲行行画图里﨑岖下云壑苍茫望烟水石径何盘纡踈篱照梅蕋寥落重湖滨柴门数家市居人太古风但觧数鸡豕语我种植法敦朴有竒理虽非甪里俦颇谓桃源比逶迤到湖漘浩叹观止震泽控三江波澜此方始法华表东陲渔洋正相似烟雨春空蒙峰峦暮俶诡昨朝梵天阁逺眺如隐几岂知方丈山忽落芒鞵防欲乞五湖长垂钓将已矣
　　晚坐雨花桥看梅
　　寒湖望已逺迢迢暮归寺修竹隐山门金碧空翠清溪枕飞梁花气増明媚绿蕚纷竞发翠羽时一至拈花悟禅心作赋识仙意髙低垂繁条明灭见湖次缥缈吹笙人消摇布金地微微莲华漏萧然逺尘思
　　登光福塔望穹窿灵岩诸山怀古
　　昨登擅胜阁遥遥见湖滨聚沙瞩髙妙珠露髙由旬山趾理归棹中流望嶙峋铃铎天际语狮象云中蹲揽衣造峰顶大千俯微尘悟彼鲜脱义得此清浄身名山缭四隅出没媚烟晨眺逺迹方遐怀古情弥辛采香已荒径菱歌尚含颦馆娃一片石千载为沾巾回身望胥口落日悲孤臣
　　第二泉和涪翁韵
　　春山细雨三人俱藤笈亲防桑苎书缚亭甃石几年事至今浣沼喷明珠山人形癯味道腴九隖不老将焉如军持铜鉢此生毕买田即傍芙蓉湖
　　木末亭作
　　晓登木末亭南望新林浦烟岚纷四围三山何许旭日丽飞甍云物媚晴溆风景在江山离宫半禾黍顾瞻金川门悲来不能语惟余博士祠正气留终古
　　守风燕子矶
　　刁骚夜雨打吴榜三日南风燕子矶安得沧波如匹练便乗轻舸去翻飞长江巨石想飞动渔灯戍鼔相因依栖霞咫尺不能到白下古城春又归
　　忆虎邱鹤涧
　　清逺道士养鹤处人去亭空鹤不飞千古清泠一勺水至今犹浸白莲矶昔逰曾记仙灵语竒絶白云蓊欲归【白云蓊欲归青松忽消半清逺道士诗也】
　　和吴渊頴题钱舜举张丽华侍女汲井圗
　　景阳楼上钟声止结绮阁中美人起百花湿露啼宫鸦鹿卢晓汲银河水黄奴慵起倚隐嚢琼枝璧月交辉光贵人夹坐诗光就狎客擘牋欢未央玉树歌阑方竞媚桃叶山前陈铁骑青龙飞出建阳门羣鸟空呼奈何帝可怜拂槛晓妆时入井仓皇那得知千载画圗犹省识石栏红泪黦胭脂
　　和吴渊頴题袁子仁巴船出峡圗
　　桃花夜泛三川水蜀中估船日千里锦官城外指东吴万里行当自兹始金牛玉垒向天开朝云突兀瞿唐堆飞流一瞬千万仭长年屏息顔如灰峡中无人但烟雾杜宇声悲客行处巴巫迎神歌竹枝忽见云安郭邉树上峡悬橦下安流东风吹送江陵舟郤从一幅鵞溪上髣髴三刀梦益州
　　叶讱庵自吴中寄予长歌兼示金山见忆之作奉荅
　　昔者我登浮玉山大江骇浪流潺湲岷峩万里在眼防荆门郢树浮杯间彭城兰陵一朝尽令我慨叹愁心顔此时侧望天北极渔阳莽荡连雄关玉堂美人侍帝侧两年不见飞鸿翼海内慿谁论素心梦里思君见顔色苍梧惨淡云气深九疑緜邈潇湘隂重瞳南巡忽寂莫园花陵草俱沾襟闻道髙陵变深谷即看碧海飞黄尘云霄侍从几人在飞蓬落叶愁春心夫子盛年何婉娈日夕含香玉皇殿众中献赋欲凌云御前骑马如飞电即今蕉萃百不如落拓江湖复相见吁嗟哉人生遇合亦偶然雄飞雌伏皆可怜不见东方曼倩号大隐金门据地歌向天又不见开元天子盛文藻陇西王孙称谪仙调羮未罢夜郎谪至今青山采石垂千年君家况近昆山麓二陆台邉结茅屋放鹤朝从西鹿归采莼夜向南湖宿感过终怀国士恩忧时莫效长沙哭三山图画一江分何日题诗共夕曛妙髙台上江如练南望姑苏是白云
　　秋日题闵园水亭
　　南人习烟水结屋如舫居真州水木多城市通樵渔一溪纳三江潮汐相盈虚茒亭碧溪水浦溆临前除晓风断蒲响夜露幽花舒孤云散天末好鸟鸣午余缅怀华林叹持此谢簮裾
　　同杨西印副使蔡馠若秀才夜登观音山眺曲阿后湖
　　我昨南渡登金焦鲸鱼跋浪生风涛更上君山俯震泽长江万里穷秋毫五日探竒兴不尽曲阿城畔来登髙观音山髙髙百丈星辰罗列扪层霄悬崖絶磴挂猿臂崇峦叠嶂森松毛山巅作亭瞰飞鸟湖光山色相周遭练湖一万六千顷势与江海争迢遥渊注渟着古所叹沧桑磨灭非前朝风景不异谢郎死我来慿眺凌寒宵长啸空山荅山鬼惊飞雕鹘求其曹沧波混茫接元气有如盂水浮堂坳冰夷击鼓百灵集金支翠羽光飘摇是时月黒风怒号万弩突射钱塘潮蛟龙屭赑时隐现灵胥惨淡天吴骄髙丽长山互钩带六州一气回斗杓杨公蕲黄昔开府坐清江汉真人豪蔡生白晢美无度颇能饮酒歌离骚东吴菰芦有君辈力鞭巨石驱神鼇练塘一勺好栖托结隣未卜心空劳酒阑歌罢意惆怅烟江明日横轻舠
　　九日与方尔止黄心甫邹訏士盛珍示集平山堂送方黄二子赴青州谒周侍郎
　　西风萧萧天雨霜秋髙木落当重阳鶗鴂先鸣蕙芳歇雁门鸿雁来何方今我不乐出行迈西城近对平山堂欧公风流已黄土旧逰寂莫风烟苍乔木脩竹无复在荒芜断陇栖牛羊刘【原父】苏到日已陈迹况复清浅论沧桑京江南望流汤汤北固山髙枕铁瓮萧公旌斾何飞扬云龙直北云茫茫彭城戏马启髙宴至今边朔传名章孤蓬惊沙振丛薄哀萤蔓草纒雷塘从来王霸已如此牛山何必霑衣裳与君并坐但鼓瑟醉倒聊复呼葛彊樽前聚散况难必羽声变徴何激昻明朝送汝望诸泽欲趁桓公作急装
　　登文防台
　　玻璃江上谪仙人东来万里辞峨岷熈宁元丰不得意翩然戏弄淮南春龙图学士【孙莘老】忤权要祥符宰相余王孙【王定国】黄楼一赋轶屈宋无双国士推髯秦【少游】四公相逢向淮海酒酣耳热气益振珠湖三十六陂泽髙台下瞰何嶙峋锦绣诗篇照天地与台光景长鲜新烟云过眼一飞鸟黄河曲注江东奔人民城郭半迁改此台屹立当湖滨惠州儋耳垂万死后生望古伤吟魂何人请籍元祐党至今泚颡慙安民岂如此台好名字永絶狐鼠芟荆榛我来逰眺嵗几度溪毛明信古所敦逺帆如鸟树如荠湖光云雾相摩吞严冬沆瀣但一气大雪片片铺龙鳞酹公一语公莫嗔作诗一笑君应闻【末即坡公题太白像语】
　　过汜光湖怀古
　　呜呼正徳中嬖竖隳皇纲华容既遐谪刘谢咸髙翔谈笑诛刑余台阁资文防逆濠睨神器弄兵下鄱阳势异北平顺迹同吴濞狂桓桓文成公将帅皆龙骧义旗出章贡狡童旋已亡如何万乗尊南巡来建康罗绮照江水姝丽倾淮扬谁赓白云謡载咏黄竹章兹湖两驻跸名因翠华长龙舸与凤艒乐哉方未央胶舟古所戒遗恨怜昭王事徃二百年寒波但菰蒋月暗津鼓急枫落渔灯凉缅怀豫且叹吊古重悲伤至今泰陵树松栢无斧斨
　　夜遇陈伯玑即别
　　闻君返西江﨑岖嵗将暮不知秋浦归复此吴陵遇烟暝失渔邨雪消数江树惆怅闻荒鸡别君立前渡
　　苏门行寄刘公防兼呈孙钟元先生
　　刘生侠气老不除腰间玉具缨曼胡目送飞鸿卧西省昼梦秋水思菰蒲掉头一竿清颍尾琉璃万顷堆西湖忆昨听尔御风撡山泉抉溜松风呼黄鹄山头一握手戴公徃迹今有无山中旧约息壌在相看一笑言非疎【旧在京师听公防弹御风操赠诗有与君更作他年约黄鹄山头访戴行之句壬寅果相遇黄鹄山下此事甚竒】涛头如山五马渡酒酣夜别黄公垆平山堂上望汝颍恨无好句追欧苏昔与汪【琬】程【可则】共槃礴看君冩作苏门图恠石槎枒树萧瑟醉墨絶似云林迂啸台鸾凤俨在耳安知嵇阮非吾徒闻君近散万金尽便衣扫塔辞妻孥山中有邻徳不孤苏门先生今大儒夏峰邨边看秋瀑云中髣髴开精庐寻源采药去不返空留乌迹岩间书广陵西望连孟诸倘逢樵叟一相讯山中服食今何如
　　甓湖舟夜读渭南集偶题长句
　　少陵不作昌黎死大峨仙人落儋耳渭南老子来堂堂郁律蛟龙蟠笔底半世功名梁益间拓横矟劒门关白头镜水江湖梦夜夜山南射虎还
　　陆放翁心太平庵砚歌为毕通州赋
　　娬媚散花峡艰危道士矶放翁过此留清辞何年片石堕防沉龙堂荒忽蟠蛟螭先生当年西入蜀迎风十丈搴黄旗下牢防门波浪恶白盐赤甲天下竒转入兴元瞰河渭山南射虎黄云垂大散关头见烽火赋诗草檄如星驰此砚尔时伴戎幕贤于十万熊罴师莺花海中九年住春江醉卷千玻瓈锦官城里苹风阁百觞万首争淋漓此砚尔时厠髙防饱霜千兎相追飞先生老矣竟东下镜湖支枕看风漪但余此砚共幽独犹能起赋从军诗绍兴淳熈一片石流传异代谁使之曽穷梁益掠吴楚【放翁金崖砚铭中语】吾曹想像空嗟咨毕侯家近黉堂侧草生书带纷葳防剑南一巻不离手兴来春日吟茅茨防渠归去坐怀古定有云霞生墨池
　　卞忠贞公墓下作
　　松柏何萧萧云是卞公墓背踞冶城颠前临大桁路缅昔永嘉时流人竞南渡举国扇清言作达相矜慕惟公执鄙吝巗巗畏峰距一朝荒伧来旌飞厯阳树取节惭王公种薤笑诸庾堂堂卞将军授命青溪渡父子忠孝俱大节光国步快意温平南屦及雷池戍一战翦长鲸钟簴仍如故握爪识忠贞死绥表风素英爽载云旗陟降神灵雨咫尺袁司徒异代同金铸
　　宿长干寺
　　支公邀我宿清夜开南轩龛灯照维摩跏趺寂无言下帘启北牖山夕烟景昏中夜微风作凉雨洒林园宿鸟稍惊起时闻嘉树喧枕簟生夕凉罏香歇微温劳生疲津梁聊息应对烦
　　六朝松石歌赠邓检讨
　　夀阳太史好竒古邀我来观六朝之松石不辞重垫一角巾此生当着几两屐入门犬呌走欲颠袍笏淋漓狂太剧蟠根近连瓦官寺吹香正邻虎头宅苍皮黛色磨青铜老干樛枝拓金防萧梢上摩白日暗轮囷下瞰苍烟积千年为防谁得见已有脂香化灵珀石势嶙峋不相譲元气盘盘絶防尺苍苔剥尽南宋字刼火不受陈宫厄【陈叔宝三品石】终南太华若在眼咫尺壶中苦崩廹谁遣史书宋星陨将无神受秦鞭斥晦防岂非鬼物庭风雨当防巨灵擘王谢衣冠失江左齐梁人代成今昔建康宫殿几青燐此石此松阅朝夕一物亦荷皇天慈怀古茫茫百忧集击琴欲罢且髙吟谡谡寒风洒巾帻
　　金陵晓发
　　月落骠骑航潮生镇西宅蒙蒙逺林树烟景纷如积烟际下渔舟树杪带行客何处金陵思秋江苇花白
　　陈生行戏送其年归阳羡
　　陈生陈生尔既不能入渊斩长蛟又不能登山射猛虎复不能亡赖作横苦乡里十载哦诗守环堵徒抱轮囷一片心藜藋鼪鼬相支拄昨日渡江来今复渡江归运租船上苦憔悴风高浪涌横江矶朝来寄我新词句明月无情蝉鬓去五湖归去伴渔竿枫岸芦汀不知处季鹰鲈鲙思江东我亦年年叹转蓬期汝扁舟同射鸭铜官山下竹枝弓
　　江上读韦诗
　　弹琴向空江夜静见江月水波正遥裔河汉坐超忽五弦泛波涛余音散林樾沙邉鹤唳逺烟中人语歇何处楚山青孤帆逺将没独有韦公诗依依伴清絶
　　萧尺木楚词圗画歌
　　大江秋老歌离骚江波瑟瑟风刁刁恠石巃嵸压崩涛猩猩歗雨悲猿猱楚累一去二千载使我后死心劳忉齧桑败盟西帝骄商于六百横相要武关一入不复返章华台殿生蓬蒿江潭憔悴子兰怒蛾睂谣诼羌安逃长楸龙门望不见木兰桂树栖防枭骐骥不御愁局跳菉葹□蕠糅申椒呵壁荒唐罢天问沅湘西逝防难招萧梁王孙笔佹僪攀挈顾陆提僧繇丹黮粉黕写此本墨花怒卷湘江潮湘君夫人降荒忽国殇山鬼来萧颾青枫斑竹染啼血灵风神雨纷飃防酒防歌罢老蛟泣星辰迸落江天髙
　　宿济寺
　　名蓝敞积翠遥夜开禅关山半闻清钟梦觉心亦闲飞雨洒江介流云满空山五载复投止尘劳慙昔顔
　　黄子久王叔明合作山水图
　　有客示我七尺练云是黄王之合作粉墨駮蚀神淋漓岩谷髙深气盘礴长林巨壑来畏佳飞鸟流云去寥廓空堂白昼生风霆飞瀑千寻竞喷薄老松撑突夜乂臂恠石纵横鵞鹳啄石棱松鬛若无路忽向青冥得楼阁峭壁无梯猿臂絶天外孤茅谁所缚满堂动色神悄然题字依稀辨黄鹤吴兴清逺鸥波亭家法贤甥宛如昨意匠惨澹经营成范缓倪迂大张拓富春老人年九十烟云供养穷三乐扁舟访旧霅川来偶从缣素论邱壑为添樵径螺髻旋逺峰一角空中落逺人无目树无枝妙觧通灵失糟粕吴兴富春几百年此意天然殊斧凿山人癖如阮宣子蜡屐犹堪代芒屩惜无刘尹买山钱苦向画图躭寂寞此中三日容坐卧便拟拂衣永栖托明年借汝春昼闲梅老无花竹生箨
　　精华録巻一
　　钦定四库全书
　　精华録巻二
　　刑部尚书王士祯撰
　　古体诗
　　銮江大雪歌寄家兄西樵
　　夜闻觱发晓瀁漭冲寒四顾江天朗云气欲压扬子津涛头直突仙人掌平生爱雪胜琼贝况复横江发奇赏朔风猎猎犯貂裘急霰霏霏洒乌榜大泽蛇龙避寒蛰髙天雕鹘盘空响江南羣山张画屏玉笏嶙峋袤百丈隔江心驰茅山洞咫尺波涛絶来往遥忆茅家好兄弟骖鸾骑鹤三峰上学仙不能且学劒耳后风生致慨慷西郊大道接符离霹雳鸣弓穿宿莽玉踠神骝气清峻金毛胡鹰飒萧爽雄狐狡兎那得避雨雪风毛洒原壌横吹声中歌竞病据鞍盘矟真吾党归来一笑卧烟篷淅淅江风吹五两
　　南将军庙行【在泗州南公霁云乞师处】
　　范阳战鼔如轰雷东都已破潼关开山东大半为贼守常山平原安在哉睢阳独遏江淮势义激诸军动天地时危战苦阵云深裂眦不见官军至谁与健者南将军包胥一哭通风云抽矢誓讐已慷慨拔劒堕指何嶙峋贺兰未灭将军死呜呼南八真男子中丞侍郎同日亡碧血斓斑照青史淮山峩峩淮水深庙门遥对青枫林行人下马拜秋色一曲淋铃万古心
　　家兄信宿焦山有寄
　　闻君游松寥托宿招提境伫待江潮生茶香酒初醒松风流夕梵萝月散清影暝坐归鸟稀晚饭钟鱼静昔逰不可忘梦向焦仙岭
　　焦山古鼎诗同西樵赋
　　晓入枯木堂恠禽惊翩翻清露滴松杪下见古鼎蹲宝光耀昆吾中有飞廉魂上文为雷回下文为云纭狞状饕餮伏兵气蚩尤昏辛壬与丁甲世次迷夏殷初疑周虎彛复惑虞蜼敦尊从不可辨牛豕谁能论瑰怪压鼎谲诡旅纪甗蛟龙杂蝌蚪五指不敢扪在胙想屭赑识字惊蜒蜿月黒鬼神泣峡束波涛奔籀书失趩斯篆摧史游久已没皇象不复存不遇博雅流孰为洗烦寃谅彼岐阳狩或同泗水沦山僧与道古感激声还吞分宜昔枋国气势倾昆仑斯鼎出京口上烛光絪緼役使万指众负载千蹄犍大哉宗庙器讵屑豪贵门威力镇禅窟寂寞归祗洹午夜鸣钟鱼清昼啼林猿阅人恒沙刼如彼虱在裈我昔访焦先望气不言五年隔扬子无翮思腾鶱吾兄癖好古八书探河源三日松寥逰坐卧忘嚣喧扁列析螺书巻尾搜虿文作为竒伟辞大海抟鹏鲲春江壮风霆响激云涛浑三叹继髙唱海门上朝暾
　　送家兄同无言逰吴越二首
　　挂帆指吴防云水空蒙间上已美风景登临散襟顔湘湖莼正滑应上萧然山共访金庭宅淹留殊未还吾家王吏部江左有髙名五字论诗品隂何欲比清偶思镜湖好忽作剡中行输尔天都子逍遥访赤城上已辟疆招同邵潜夫陈其年修褉水绘园八首
　　前年曽到湘中阁阁外天寒水方落西风飒飒猿啾啾惜别怀君芳杜若今来三月青春深浯溪窈窕桃花林为君一曲答欵乃写作云山韶濩音
　　碧琉璃上双玉壶兰桡宛转沿春芜未传洛下羊酪法且醉淮南樱笋厨射雉城中烟景暮流莺唤人且须住囬头笑谢襄阳儿讵可摇鞭背花去
　　平山堂下五清明【甲辰红桥赋冶春句也】草长莺飞无限情不怪老颠裂风景名园上日相逢迎银筝初弹阮初擘此夕留髠应十石春衣明嵗杜陵逰忆汝狂歌拓金防
　　西豪里中访老友况复陈生与我厚辟疆园敞罗羣贤大儿小儿唱铜斗烟际鸬鷀一只飞吴歌水调欲沾衣风光如此不成醉帽影鞭丝何处归
　　陈公家近罨画溪溪边花草令人迷离墨山中一宵雨竹鸡白鹇相应啼先生大隐隐城市万壑千岩牕户里花朝已过上已来日坐蜻蛉钓沙尾
　　逥溪绿浄不可唾碧萝隂中棹船过落花防丝春昼闲独许先生此髙卧剧怜风物共披襟萧然丝竹皆清音永和三日今千载坐使清风满竹林【时出文衡山兰亭巻同观】暮春三月为水媐棠梨叶大山禽啼田家社酒压缸面雪白橙香玉练槌夜听醡头滴春雨晓报提壶如泼乳醉郷大户百分空起唤花奴自挝鼔
　　谽谺一径略彴红地肺疑与朱陵通沅湘春水蒲桃绿江蓠兰杜愁烟空主人少年登岳麓祝融峰头几逥宿七十二峰罗户庭日汲湘潭燃湘竹
　　再泛水绘园看月作二首
　　林塘自幽映况复清夜月轻舟漾浦溆习习凉飇发竹深禽响乱径僻人踪灭岛屿已千寻川途更百折月影散水木光景纷竒絶孤篷泊烟霜澄怀抱冰雪我有素心友掩关事禅悦噉粥日消散观道离言説示我秋水篇邈然寄防泬逺寺传钟鱼空山鸣蜻蛚流连印渚防惆怅林中别
　　脩林带髙馆岩壑相因依水波澹潇照云霞收夕霏遥遥暝色来肃肃沙鸟飞永怀谢希逸望古叹知希斯人不可作乗月扣舷归
　　雨夜怀其年园居
　　久客春向暮欢游罢不适孤馆歇清漏卧闻春雨滴暗蛩吟幽草寒灯耿虚壁念我同心人咫尺何由觌雨声湖上来萧条散芦荻此时掩关卧应听林间笛
　　雨登湘中阁眺望
　　旷望临清湘楚天夜来雨合沓连江潮空蒙散洲渚野鳬湿不飞墟落逺堪数渔榜沿逥谿停桡饭孤屿不见烟中人但闻烟中语
　　咏史小乐府二十四首
　　望望北邙坂黄蒿长似人夜来萤火暗失路小平津欲得卿曹拜何妨破产求蒲桃原不恶一斛博凉州长揖横刀出将军一代雄头颅行万里失计杀田丰祝衂复祝衂君听羖防歌庐方一亩汉腊此中多生女不如男所论非英雄不见厐娥亲杀人都亭中太息王髦劒前年失孔融曾言赦雍齿地下愧袁公一作崩城操三军且莫哀丹阳使君妇衰绖报雠来可怜卿惭长陈徳何凉薄不及朗陵公犹有荀文若子义来江左青州名士稀丈夫死知已枉用寄当归将相江东美英风压上流鲁公最忠烈慷慨借荆州猘儿健如虎髙步跨江东孝廉殊娬媚人说紫髯公腹痛思前事分香惑后人二乔得佳壻不是洛川神赤壁战堂堂纶巾绣裲裆元戎在何许顾曲有周郎濡须髙防日诸将在辕门醉袒貂裘看斑斑刀箭痕龙鳯全归汉三分指掌中惜哉雒城战失此半英雄鲁国真男子关西社稷臣阿瞒浑自可满宠尔何人大义辨国贼吾钦赵顺平宁须法孝直方可制东征足堪加帝股故态笑狂奴何如朱荡冦直捋大王须邴管持风节髙名合作龙何人工卖国老窃博平封费公能辨贼严驾且围棋赌墅东山者风流自汝师生乞步兵厨死埋陶家侧一时两酒人亦足张南北石马来张掖公然大讨曹可知北部尉典午启涂髙今年赐剑履明年假黄钺可怜青头鸡踌躇不得发吴汉分龙虎终怜石子冈何如绵竹战父子死堂堂
　　登天阙望金陵怀古
　　我登牛首山天阙何厜防上造青云端下瞰无端倪壮哉六朝都佳丽诚在兹龙虎气盘郁将相罗雄姿缅思赤乌年爰逮太元时五马浮渡江一马独权竒桓桓始兴公幕府陈军麾懿此帝王宅双阙卫京师青山似洛阳大江环四垂智力邈千载兴废如奕棋江山看不殊俯仰自生悲北眺武湖蒋山亏蔽之博望峙西南列戍多旌旗时清异偏安慿吊将奚为落照横江流万里天风吹壮心不可已泪下如绠縻
　　龙潭登舟栖霞僧相送
　　昨朝山中雨惆怅中峰别回望上方人云岚但明灭龙潭复相送江晚潮如雪浏浏岩际风皎皎波间月世外本忘情幽怀无断絶终卜僧绍邻长兹味禅悦
　　淮北晩行寄广陵故人
　　南风吹五两淅淅乗潮便绿波莲浦涨白露蘅臯逺稍看烟景夕篙师柂楼饭不见广陵人含凄咏江练
　　寄宗定九
　　东原读书处夏木纷成结江潮门外落烟岫牕中列谁言谢公埭复作零陵别怀中团扇诗睠此清秋节
　　分赋得馆娃宫送子吉编修归吴
　　馆娃宫中花蘂红美人白纻娇春风馆娃宫中烟草绿蝴蝶双飞井栏宿囬首秾华能几时羡君一舸逐鸱夷五湖淼淼烟波濶何处黄金铸范蠡
　　又赋得甪里村
　　笠泽蒙蒙水烟夕细雨丹枫浪头白先生去后几千年甪里之名今尚传玉堂昼卧梦烟水却挂扁舟寻甪里我亦江湖旧散人莼鲈思逐秋风起
　　昭阳顾符稹画栈道图歌
　　顾生画学李思训尤工栈道兼骡纲丹青金碧妙铢黍近形逺势穷毫芒褒斜山色一千里子规啼处烟苍苍女郎祠边人迹絶但见哀猿连臂呌啸青崕傍江水如油下南郑阁道似髪通陈仓红氊裹背笠覆首人物结束疑唐装车马班班入云际如蚁缘垤相扶将秦川渭水望不到蚕丛直上天茫茫仰家扇子冰雪色一茎斑竹磨潇湘如何方寸怀褏里宛然置我蜀道青天长扬一益二古天险谯周鬻国谋非臧阿瞒四纪作天子青骡西幸何仓皇三十年来蜀道塞况从古史论兴亡因君妙迹发遥慨如听铃声替戻冈
　　送陶季之潞州
　　先生昔日登武夷铁船峰头看奕棋中冠离支三百颗酒酣自劈轻红肌峰头烂睡忘甲子坐笑曽孙生白髭张帆伐鼓下黄鹤欲滥三湘穷九疑披襟兰台发髙唱快哉不辨风雄雌平生名岳屐齿遍风尘京雒嗟衣缁投我竒文浩千顷蛟龙大泽纒躨跜谓我四海一知已譬若庄休从惠施髙斋茗饮坐清昼风炉活火分枪旗我时无事似犀首酒鳞浮动银留犁丰台红药花照眼骊驹忽告将西驰壮心犹作骥伏枥适志无如泥曳龟我闻上党天下脊当年潜邸传临淄飞龙荒宫没烟莽断碣髣髴开元词纷纷梁晋夹河战鵶儿万骑陈军麾锦嚢负矢盛意气歌声慷慨留三垂时平不用弓箭手空老昭义千熊罴战场下马问亭长鬼燐飒飒寒飇吹君家草堂临射陂门前五栁藏东篱何时单舸径归去北牕髙枕谈黄羲
　　送朱秋厓归安宜兼讯陈冰壑
　　北平太守老不封身经百战关强弓平陵岸头尔何物李蔡为人居下中昔者应侯未入秦折胁折齿难为容一朝西行取相印故人马食何悤悤丈夫不遇且蓬累古来雄俊将无同爱汝朱干草堂好甓社湖北如吴淞钓船春入鰕菜市柴门昼掩菰蒲藂据梧时复同惠子上冡聊尔随厐公当年我作淮南客落帆屡及桃花红儿童习见鵞鸭熟浊醪为我来墙东此邦佳士复有几稍从湖海知元龙唱于唱喁乐复乐大湖漠漠来天风自别淮南老鞍马笔墨萧飒如秋蓬眼明乍喜故交至剧谈徃徃连晨钟闻君此行意惝怳五湖春水磨青铜梦随白鸥没浩荡觉来目送南飞鸿归逢陈钰相问讯余方袴褶骑黄骢
　　送周量同梁芝五防西山
　　西山香山妙无比一道飞泉万松里马曹自矜能拄笏不知落汝芒鞵底猢狲藤子青铜坚为汝一日穷缘攀遥想空山下风露嗒然坐对开禅关
　　胶东张雉画葛洪移家圗歌
　　下帘卧清昼逺梦生罗浮觉来北堂上素练横沧洲依稀三万六千丈风吹絶壑红泉流何人防持杂负戴全家避地来山幽先生身骑乌牸牛丹鸡白犬随行辀鲍家小女两丫髻手把芙蓉居上头惠怀之际那可道万乗不洗金墉羞王家宁馨失三窟华亭鹤唳悲清秋回首铜駞洛阳陌名士对泣新亭囚伏波将军不受赏丹砂欲就来交州大鹏讵可伍鹪鷃跛鼈坐笑追骅骝张生妙笔擅黔陬令我逸兴生丹邱夙昔读书慕仙意望而不见中心愁十年婚宦愿粗毕青鞵快作逍遥逰刀圭为我留井灶此生未作坳堂舟
　　送同年袁秋水佥事觐事毕归甘州
　　白马黄金柑蹀思边疆河西四郡天万里中分弱水临河湟汉家天子重边册大开张掖连炖煌阳关以西尽亭障属国一气通诸羌逺求汗血厯絶域玉门使者遥相望轮台之悔复何补弛刑十万空雄张苜蓿离宫待天马蒲桃大郡酬伊凉至今祁连古邉塞控士马多精强衙帐云屯襍囘鹘部落星散延烧当当年武皇用兵处传烽髙并天山长祭酒布衣诸生耳虎头食肉何昻藏红盐池边开幕府羌女如花罗酒浆安西都防受成事戊巳校尉停秋防使君能令金作粟使君能使马如羊使君今且为急装还报
　　天子开明堂特赐安车图未央五星嵗嵗临东方传经堂歌送卓永瞻归浙西因寄火传
　　中原丧乱连天崇凿蹄骄马嘶江东昭陵玉匣出隧道鸿都秘防飞秋蓬小作幐囊大帷盖石经三体皆磨砻卓家世徳不可纪侍郎谋国真公忠巢倾卵破悔不早曲突徙薪谁谓功革除事往三百载至今化碧千长虹闻孙抱经隠苕霅千秋人识梁邱宗清庙明堂列球贝深山大泽藏蛇龙我慕蕊渊生苦晩晩及孙子相追从雄才能虑五石瓠大力欲挽千钧弓桓荣稽古累数世郎君人地将无同昭氏鼓琴有妙理谁云竟以文纶终至尊通经过汉代防开东观临三雍白虎诸儒考同异如悬大簴铿洪钟郎君摄衣作都讲雅歌殿上何雍容野夫穷经不得力坐使尹季伤瘖聋他年登堂问章句五湖帆影随樵风
　　述旧赠刘公防吏部
　　昔在顺治中天府罗文昌
　　至尊右儒术海防盛词章夫子起汝南髙步翰墨场仆从稷下来意气犹蹶张云龙歘然合相逐共翺翔论文无嗫嚅结交多老苍四海得汪【苕文】程【周量】骧首同周行一台称二妙籍籍董【玉虬】与梁【曰缉】璋射必有邸玉巵岂无当穷秋八九月草木萎以黄凭吊望诸君驱马金台傍风云惨营平边朔多严霜和歌猛虎行天地为低昂时序一以变良防谁能常君思颍西湖归寻两欧阳诸子亦星散各各之四方仆观广陵涛时上平山堂侧闻清颍水嫩緑如瓤小艇拟艖防往往破湖光别业寄苏门水竹纷陂塘百里见黄华神工肆皴飞瀑下千寻洒落层冰凉熊岳所居处瑰异不可详破衲山水纹萧然居士装真江五马渡暮雪天沧浪是时一握手泥饮倾千觞岂知十载别防合仍
　　帝乡羣公更翕集列宿森光芒翰林蒋与李詄荡排天阊亦有陈与吴鳯凰鸣锵锵雅歌出金石髙论穷羲皇夫子正始音卓为羣伦倡仆忝厐公交时登元龙牀小春风气佳晩菊有余芳宾从防西园弦管罗东厢援毫申此词朂哉毋相忘世祖章皇帝御画渡水牛戏以指上螺纹成之【臣】从黄
　　州通判臣宋荦得观防赋一章
　　章皇握干符武功燀旁魄孚斋春昼长游艺睠图籍泉壑穷窈窕烟云罗幽赜寳绘赐近臣往往等球璧常从青箱堂
　　奎藻覩赫奕营邱及河阳到眼堪一掷想见忧勤暇胜情寄山泽戏作渡水牛生态妙盘辟肉怒垂星圆筋突隂虹直脰似满黄钟角堪扣白石弹指九牛毛森疎如刻画水波稍演迤浮鼻未没髣髴緑杨风掩映春芜碧神武十八载文教洽重译干戈与弓矢包用黄牛革小雅赓宣王尔牛何湿湿旐旟牧人梦考牧周官职应知翰墨余与世登衽席龙髯去已逺讴思徧荒僻云汉烂天章典谟布方策圣主念绍庭率由正无射小臣沐皇风流涕记飞白
　　为宋牧仲题林良宫娥望幸图
　　杏华春水团宫缬宛宛鵞羣白于雪林良好手二百年犀轴飘零见竒絶太平内则徧闺襜宫漏迢迢响夜籖何处离宫三十六金羊空望竹枝盐
　　送杨鄂州职方奉使安南
　　于阗玉带横腰身猩红袍蹙金麒麟使者青霄下千仞旌节遥临日南郡日南郡县古交州唐家都防天南头大长叩关奉朝请比于佩印为通侯咫尺髙平亦王土谁使穴中鬬羣鼠要令万里靖烽烟先见两阶列干羽杨郎意气不可当谈兵画省神扬扬雄才常拟略卭笮壮心更欲规河湟此去乌蛮过铜柱曾是伏波用兵处即看金马献彤庭不用飞鸢愁毒雾朝来祖帐城东门羣公冠葢如云屯虎头食肉志亦得新妇帷车安足论
　　送米紫来令建昌
　　南风吹船健如鹘一月飞渡西江湾名流正得山水窟云中五老玉孱顔画禅书圣两无敌官闲泼墨东林间风流海岳庵中客直取庐山作砚山
　　晨起为钱宫声题长桥烟雨图
　　松枝麈尾壁角悬桃笙火出昼不眠长安五月旱太甚自郊徂宫空告防昨宵新凉生枕簟五更檐溜声奔泉大江万里泻春涨涛头泛泛何滇滇豁如毛挚去酷吏身傅两翮思腾鶱坐忆江南此时节流水决决鸣稻田钱郎打门送急逓鼠须煤尾交云烟青松短壑妙结构髙厓巨瀑纷钩连长桥烟雨更竒絶空蒙似欲无山川湿篷折叠縴掠水黄泥曲岸相夤縁江南旧游入梦寐彷佛五湖春水船钱郎自号五湖长此图日在衡门边胡为欵段来长安披裘带索履后穿我欲与君同扣舷青蓑篛笠随长年诗成阁笔一笑粲檐前急雨冲洄漩
　　愁霖行
　　涒滩之歳隂气凝愁霖不絶如贯縆江星动摇阳景匿虾虹闭藏潦雾増驹戴粒蚁封穴白蹢涉波豕出缯恢台变节百草死纵有纨扇须何曽立秋八日又七夕不见河鼓低玉绳肃时雨若哲燠若此事无乃非休征今年灾异亦太剧延庆旱魃嗟频仍太白失舍昼不入白夜见生芒棱左辅铜龙翻地轴川竭水涌骞髙陵我读刘向五行説天意人事如相乗溴梁之防书地震龙鬬于郑梁山崩吁嗟盛世讵有此胡为变易违其恒何时扶桑日东升重霾一扫天宇澄野人烂睡曲两肱晨炊不复愁薪烝
　　送吴天章归中条山
　　月始在房羣隂终冻禽塌翅啼酸风吕生置酒邀我饮清歌笑倚商玲珑朝来宿酲卧未析吴郎告我归河东北风雨雪满天地层冰千里髙穹窿行人皲瘃手指堕狐裘嗟汝胡蒙茸长安甲第髙入天马蹄动地声隆隆浆酒藿肉不足道金玉磊砢堆堂中汝诗千首文百轴洿涂未拔谁相通汝家王官谷中条青蒙蒙藤萝相紏水相激至今猿鸟悲司空汝归读书甘菽茙致君尧舜防有日飞伏讵辨谁雌雄
　　双劒行孙退谷侍郎席上作【其一鱼肠其一有铭云吴季子之子永宝用劒凡九字】
　　延陵季子不忘故千金之宝带邱墓我闻此语余千年何来虎气腾重泉天精下观防两伏雷公击槖蛟龙纒古绿光射人瓜皮出土争新鲜错落黄金书列星明灭苍浪天五步杀一人易如削豚肩又有古鱼肠形制殊蜿蜒贯甲洞胷不濡缕立防交轵如浮烟幽州十月风折绵雪片堕地飞乌鸢是时看劒夜置酒快若渴骥奔长川勾吴旧事足感激悲来清泪忽潺湲延陵已蹈子臧节谁令窟室生戈鋋太湖鱼炙事亦逆苏台鹿走今谁怜鱄诸要离匹夫耳属镂之赐吾悲焉孙公八十目如电博古直擅欧刘前为公作歌惊四筵乌尾毕逋河汉悬灯明酒尽雪亦止囬看劒气相腾旋
　　雪中寄宗定九东原兼呈西樵先生
　　一冬不雪春融融江梅岸栁俱空蒙黄防衾暖睡初足起看牕纸何曈昽蛮奴失喜缚双帚走报玉戏劳天公开门三寸没阶砌拂空六出萦帘栊舟胶浦冻人迹絶天色惨惨云而风铜缾筑响蟹眼沸地罏火爇兽炭红故人昔寄东原图渔湾窈窕桥梁通駃雪固佳霁亦好草堂正与圗中同萧晨画雪复好手能以粉墨摹虚空前年幽州大风雪马毛如猬鸣雕弓白檀山髙鹰隼疾狐兎杀伐无留踪故人再寄萧郎画寒江钓雪推烟篷展看忽忆东原客醉吟禁体追颍翁适客江淮意不乐怅望百里无由逢何当笭箵挂驴背踏雪直过东原东
　　题施愚山卖船诗后
　　国家急廉吏将以风百寮如何十年来吏道纷吴敖哀哉此下民鞭朴分安逃鲁山与阳城斯人竟难招江西饱乱离白骨填蓬蒿石田废不治遗黎杂山魈一二老寡妻茕茕困征徭昔者数守令为政严风飇峻令盛诛求细不遗龀龆金玉竞辇致乐哉共宣骄宪府前上夀鞠一何劳公堂侮下民意气一何豪寡妻哭向天血泪埋荒郊乱后几孑遗乃以资汝曹是时宛陵公持节吉临交为政贵简易洁己先清翛放衙苔藓浄飞鸟营其巢赋诗弹子岭慷慨同石壕白鹿与青牛斯道谁鼓櫜公独奋百世臯比陈唐尧廉耻存纲维义利穷毫毛兰芷变荆棘孔鸾革鸱枭汝曹即不仁宁终肆阚虓七载一舸归无物充官艘两郡万黔首留公但号咷读公卖船诗中心何忉忉填膺抒此词庶以备风謡他年韦丹碑防见留江臯翘首望宇中烟火尚萧条安得百施公为时激顽浇
　　吴歴修竹吾庐图为汪季甪题
　　读书茅檐下乐于奉朝请磵邉清浅流屋后檀栾影借问辋川人何如斤竹岭
　　送愚山逰嵩山
　　夙昔山水怀梦想嵩阳寺先生江海人萧条自孤寄寒潭渐收潦华林起凉吹落日下轘辕青山带行骑褰衣涉清颍羣峰乱苍翠二室秋峥嵘三花未顦顇却寻卢鸿宅岩扉饶古意窈窕玉女牕投壶或一至烟中眺龙门伊洛宛相次古人去已逺山川见标致安得方外逰从君共题字
　　初春四日休沐同荔裳方山西樵往西山道中作
　　遥山鴈齿列逺水鱼鳞波朝朝国西门马上呈嵯峨却扫闭帘阁幽梦纷陂陁坐羡云间禽归飞向岩阿上春寡人事胜侣时来过望山马注坂投林鸟惊罗行行近磊砢清晖一何多岂识絶塞山姢静如媌娥禽夏如可期遑复知其他
　　香山寺月夜
　　明月出东岭诸峰方悄然残雪尚在地掩映西斋前竹色既闲静松隂媚沦涟清晖一相照万象皆澄鲜此时憇寂者宵分犹未眠
　　观秘魔崕至龙潭作
　　山行逐若径转无人迹亭午逾髙岭逍遥随所适古寺披荒榛乍到如有获卢师晏坐处犹存涧邉石石上留孤松终古不盈尺地僻山鬼邻鸟下苍苔积孤阁临寒溪林壑莽萧槭灌木纷相纠隂厓互崩坼何当秋雨时惊湍若潮汐来此十日眠濯足蛟龙宅
　　晩望翠微寺
　　涧西翠微寺迢迢翠微里苍茫采樵路似有微钟起山风冷炊烟斜日乱溪水纷纷飞鸟还行人去何已
　　登石景山浮图絶顶眺望
　　浮图兹山顶峻嶒插孤标千盘厯诘曲直上凌风飇寒空稍明净百里见纎亳茫茫塞上山浩汹连波涛浑河荡山来石壁如动摇咫尺居庸关乌道回青霄上谷接云中设险非一朝
　　圣代亭障空丸泥罢函殽关门开落日士马无矜骄回身望渔洋城阙何尞尞蓟邱植汶篁遗烈思燕昭望诸与骑刼智勇皆蓬蒿朔吹扬惊沙屯云盘怒雕慷慨一伤怀览古心郁陶逝将御泠风挥手辞尘嚣
　　碧云寺魏阉葬衣冠墓
　　恭显坐中书能死前将军赤伏尽钩党祸始诛李云读史长太息闵彼汉运屯我来西山逰极目多邱坟何人穿复土双阙髙嶙峋天禄与辟邪夹道纷错陈大书复深刻似欲骄千春冡中玉蟾蜍变化亦有神岂知穷竒骨不得安穸窀牢石与五鹿弹指随飇尘嗟哉阳司毅魄为青燐狐貉同一邱无事劳沾巾松风催落日泥饮当千巡西望咸阳原石马嘶荆榛
　　卧佛寺
　　清晨越南磵毕景来东林石径入幽閴稍闻钟磬音禅房鸭脚古别院桫椤隂春夕月复佳微云灭遥岑山气自蓊郁天宇亦森沉道人澹相对松风洒衣襟夙怀清浄退因识妙明心寂寥无可説请君张玉琴
　　晩入退谷却寄孙北海先生
　　谷口逺烟暝水石起寒色西溪有归人东峰隐余日积雪封巉岩微径雪中出残冰流复断暗泉听还失不知荒寒中前峰去安极稍见觳觫牛怅望归飞翼侍郎昔挂冠于此散愁疾画壁沧洲图【有故友陈路若画壁】结屋云林侧溪南万竿竹嵗久渐防宻为述浄名意更就支公室慙叹觧巾非何年此栖息
　　故明景帝陵怀古
　　金山南临裂帛湖荒陵十里鸺鹠呼夺门事往二百载行人过此犹欷歔红墙剥尽古瓦落莓苔溜雨生铜铺老松离立色枯槁但穴虫蚁余根株菆涂龙輴礼本杀矧乃刼火经樵苏咫尺天夀云气接坏土独葬西山隅洪宣老臣稍凋丧国成一旦归刑余勃鞮之问史所贬讵有宦寺干征诛黄沙惨澹鼓声死万乗一掷成累俘国有君矣社稷重孙申谋郑无差殊白登城南翠华返钱塘司马功难诬纷纷南渡议和战乃知计左非良圗仝寅之占信竒中朝衣东市嗟何辜劒南归来西内闭唐家父子输廐奴处人骨肉事非易子臧季札今则无功罪千秋有特笔九鼎一髪须人扶諡同泉鸠理太酷纪年犹幸无革除裁令流水良亦足宁论玉匣还珠襦欲落不落夕阳下吊古且复留斯须残碑灭没牛砺角石玃横卧苍髯须君臣一代尽宿草雍门太息当何如
　　玉泉
　　萧晨金山下濯缨玉泉水十亩清瑶流分明镜相似金膏时掩映碧玉相倾委水荇随风翻靡靡映清泚垂杨夹碕岸其下多芳芷流为裂帛湖宛若昆明里湖上多渔村网罟集沙尾宣宗昔逰幸龙舸兹山趾当年功徳寺荒凉啸山鬼何况芙蓉殿遗迹皆销毁碧水自东流弥伤人代驶傥逐五湖舟去问鸱夷子
　　过金鱼池怀愚山因以寄答
　　昔君振遥防独徃嵩山中还归陵阳下髙咏北楼风旧榭宛苔迹清池销蕙丛聊慿一书札缄意向飞鸿
　　计甫草至得苕文展成既庭书
　　芳序竟荏苒别离年嵗多绿隂散林樾首夏气清和怀人罢琴酌思徃属流波还欣松陵子步屧一来过
　　雨中怀彭羡门因示叶讱庵
　　夏雨忽芊眠流云度髙阁帘幙数禽鸣绿隂一花落相思武原子逺寄羊城作文酒昔欢娱别离今寂寞年时易晼晩壮嵗风惊萚何当一樽酒共对成斟酌
　　井陉关歌
　　回星城边落日黄西来气欲无太行柏岩双壁稍狡狯目成已觉心清凉天公一夜送寒雨千叠万叠云锦张丹崖翠壁窈万状瑰竒娟妙难具详绿萝萧萧罥巾角石濑飒飒渐【去声】衣裳峯回径絶不知数谽谺倐见开中央戍楼旌竿满云直横亘长城环巨防冠山子城瞰穷漠喷壑巨瀑闻雷硠登楼顾盼豁胸臆四山云气争飞杨蛟龙郁律起眼底散为云雨周八荒关南石势更竒恠亦如突奥连堂皇悬车束马那可度行人缘栈如秋秧幽并泽潞此天险飞鸟欲过愁翺翔
　　圣代即今罢烽燧空余画角吹严霜乃知地利未足恃此关几阅诸侯王
　　夀阳驿题韩文公诗后
　　天宝昔丧乱窣干及阿荦扇祸始渔阳流毒被河朔辛苦九门战堂堂李与郭滋蔓逮三镇世守恣凶虐军中立留后诸藩擅官爵山东劲兵处县官实自弱元和圣天子咨相授方略淮蔡洎淄青次第就束缚移兵压山东势如扫秋箨遗恨功未成杀机生魏博庭凑何么麽跳梁敢弗恪伟哉昌黎公谈笑狎巨鳄我行过夀阳遗诗缅如昨韩愈殊可惜朝廷乃大错真卿与巢父兹事讵堪数谁与秉国成蛾睂竟謡诼杜牧有罪言千秋实良药
　　介山
　　驱车绵上聚怀古绵上田授璧事已逺遗迹今虚传晋国昔多难公子实大贤五蛇为之辅一蛇独耆干身隐竟焉文狐赵羞比肩逃荣义固髙报徳理亦然徘徊望忌坂落日无寒烟何人贪天功嗟哉南内年
　　首阳山
　　峩峩首阳山迢迢属雷首遥揖巨灵掌近对风陵口苍茫河上舟摇落关门栁一咏采薇歌昔人复何有
　　河上寄山史
　　前年君徃兰谿道金华洞中拾瑶草传来八咏似休文爱翫新诗愁絶倒华隂古道接农一望秦山深万重遥看青壁孤云起知在西南第几峯
　　拜杨伯起墓道
　　悠悠关内路驱马桃林塞归鸟岳祠边长河逺天外大鸟下潼亭落羽今犹在夕日荐苹蘩愁心逐征斾
　　渭桥怀古
　　秦川夕澄霁沣水明如练西上中渭桥飒然秋气变嬴政昔构造作此象天汉美人与钟鼔流连恣荒晏徐市期不来山鬼璧已献我昨骊山行徘徊吊中羡荆榛蔽银海樵牧罗金雁麒麟折其股冷落青梧观后代复何王绣岭明珠殿唯有终南山兴亡几回见
　　望华山
　　关中八水滙清渭独朝宗黄河西北来交防船司空河流挟砥柱岳势分农山河两戒首气压殽函东金天正肃杀屹然白帝宫削成五千仞真宰散鸿蒙及关见岌嶪元精罗心胷倐忽云气生西接终南峯诸峯忽已失俯首趋河潼峨峨司冦冠独立青云中苍茫望三辅秋气去安穷荒唐秦王猎寂寞希夷踪何当驾白鹿还共骖茅龙
　　鳯岭
　　南岐地何髙鳯领据其右路絶无钩梯直上若悬溜日月互蔽亏光明错昏昼云雾四荡潏雷车中杂糅飞龙何衙衙夭矫出岩窦俯瞰两当水奔流下腾凑转石类搏橶画沙成篆籀初疑饥蛟蟠更作外蛇鬬闻昔周文王盛徳及灵囿鳯鸟此来集世逺事悠谬末季重边防戎马几驰骤秋风吹散关一夕惊老瘦
　　柴关岭
　　早发陈仓道马蹄乱云雾行行到柴关云低雨倾注衺径中槎牙幽篁四森布大石立当关势如猛虎踞世无飞将军磨牙尔何怒蛟龙喜昵近气夺生忧惧怪鸟时一啼闻声不知处黒江逺澒洞万瀑齐奔赴颇闻紫柏山仙灵所逰寓石髄傥一逢白日生毛羽谁使野鹤姿氋氃堕笼笯真宰不可问更向苍茫去
　　马鞍岭
　　南下画睂关逺色曡诸岭夤缘百里间龂腭蔽光景蹇防疲登降纎路亦脩整或厂如连轩或植如负屏或如歧阳鼓或如宛朐鼎如鸟或跂翼如鱼或骨鲠殊状纷角逐诡类争一逞峭岸势欲坼捷足不遑骋二分垂在外趾压后人顶飞瀑时界道赴壑力逾猛人与水鬬争心目各相警天意限雍梁设险有斯境君子履忠信小人怀侥幸永念垂堂言乗危更三省
　　观音碥【本名闫王碥贾中丞改今名壁上有宋荔裳赋栈道平歌沈绎堂书】
　　观音碥险絶连山列天仗奔峭汹波涛大石蹴龙象造物郁磊砢及兹乃一放急瀑何砰訇盘石成巨防渟为千丈湫潭潭不流宕怪物中屈蟠岂无锁纽壮傥燃牛渚犀穷此精灵状颇闻贾中丞于此铲叠嶂故人推沈宋诗笔各雄长星宿森光芒虬龙怒倔强觧鞍苔石滑髙歌一神王更须巨灵手运斤出天匠镵我郙阁铭敌彼小海唱
　　七盘岭
　　七日行褒斜目瞆耳亦聋浊浪奔崖垠征衣碎防茸不知天地濶讵测造化功岌然土囊口鸡帻摩苍穹磴道上七盘大翮排天风絶顶忽开豁白日当虚空褒水出谷流汉江绕其东巴山秦蜀蜿蜒连上庸川原尽沃野天府如关中橘柚郁成林稻苖亦芃芃防阳大艑来千里帆樯通当年号天汉运归隆准公将相得人杰驱防芟羣雄一战収三秦遂都咸阳宫智勇久沦没山川自巃嵸跋马向褒国日落烟蒙蒙
　　定军山诸葛公墓下作
　　髙宻起南阳文终从【去声】髙祖暴系本见疑数衂亦非武堂堂诸葛公鱼水托心膂二表匹谟训一徳追伊吕视操但如鬼畏蜀还如虎嗟彼巾帼徒与公岂俦伍紫色复蛙声抵隙各为主火井方三炎赤伏更【平声】典午志士耻帝秦祭器犹存鲁隂平一失险面缚忘奔莒知公抱遗憾龙卧成千古峨峨定军山悠悠沔阳浒郁郁冬青林哀哀号杜宇耕余拾败镞月黒闻军鼔谯侯宁足诛激昂泪如雨
　　五丁峡
　　南穷石牛道嵓嵓下云栈三日招我魂足踔目犹岂知东苍州耳目益竒变始过金牛驿樛嶱已凌乱漾水从北来劣足泛鳬雁举头嶓冡山峩冠倚天半大哉神禹功从此导江汉渐入五丁峡谲诡骇闻见斗壁何狞狰十万磨大劒攅罗列交防茫昧通一线乱水殷峡中鲛蜃喜澜汗仰眺絶圭景俯聆竞雷抃九鼎铸神奸到此百忧患东方牧犊儿竟使蚕丛判我行忽万里风土异乡县身落大荒西终赖皇天眷咄咄复何言艰虞一身贱
　　夜至黄坝驿短歌
　　氐道森沉十日雨石林防防断行旅洪涛殷地四山动百折盘涡噤难语前有蝮蛇后豺虎红鹤哀号奋毛羽吾生胡为狎此曹命轻如毛争一缕妻孥飘泊寄京国欲归不归在何所乡关回首四千里纵有苦辛谁告汝
　　朝天峡
　　朝登嘉陵舟日出羌水赤履险倦鞍马即次亦称适黕黮双峡来突见巨灵跖崭岩无寸肤青冥厉双翮隂崕积龙蜕跳波畏鲸掷徃徃压人顶骇此欲崩石洞穴峡半开兵气尚狼籍蛇豕据成都置戍当险阨至今三十年白骨满梓益流民近稍归天意厌兵革防见賨卢人烧畬开确慷慨一扣舷浩歌感今昔风便黎州城茫茫波涛白
　　龙门阁
　　众山如连鼇突兀上龙背鳞鬛中怒张风雨昼晦昧出爪作之而神竒始何代乱水趋嘉陵波涛势交滙万壑争一门雷霆走其内直跨背上行四顾气什倍夕阳下岷峩天彭光破碎咫尺剑门关益州此絶塞子阳昔跃马妖梦成佁儗区区王与孟泥首终一概李特亦雄儿僭窃竟何在
　　桔柏江
　　小舟飞青鹘西掠马鸣阁阁道临天关稍幸息腰脚茫茫双江来抱此益昌郭荒城豺虎多残堞出丛薄国忆苴侯开江疑鼈灵凿武都地势高众水竞流落分道下氐羌两川乃磅礴鸣水回惊澜隂平划大壑仇鸠势未夷犀牛道弥恶千里防葭萌崩腾似相索漭漭竟同流西逝连井络九十九峯间回首一错愕
　　天柱山
　　朝出武门云垂雨忽涷登登天柱山千盘堕澒洞峥嵘逾巴阆槎牙过秦鳯陟岭如累棋下谷如入瓮心俯凥益高足缩目先送敢嗟鸟兽羣稍喜徒旅众我有大羽箭丽龟辄命中于莵昻其首饮羽乃不动道旁松合抱巨可任梁栋惜哉野蔓纒不防匠石用絶顶见岷山青城亦伯仲一气连诸蕃三州实西控太平幸无事左髻时入贡念彼松姚戍坐甲苦饥冻俯临陆海雄仰视天宇空长啸千仞冈出险忽如梦












　　精华録巻二
　　钦定四库全书
　　精华録巻三
　　刑部尚书王士祯撰
　　古体诗
　　眉州谒三苏公祠
　　蟇颐山色腴不枯玻瓈江水如醍醐眉州城郭刼灰后水塍漠漠成榛芜邮亭下马询老卒苏公故第城西隅旋来束带荐苹藻辰良何必烦神巫往者此地铁脚乱【顺治初有贼据眉号铁脚蛮】高门大宅皆焚如此祠岿然谁所作惟公大节惊顽愚双柏轮囷溜霜雨廷立冠劒古丈夫长公遗像龙眠笔马劵剥落涪翁书【祠有石刻龙眠画东坡像颍濵賛又坡书玉鼻骍劵山谷有跋】残碑挿笏尚林立紫藤碧藓纒龟趺祠西一水最萧瑟经霜菡萏犹扶疎甘蕉十丈覆檐霤落花乱迸红瑚当年结构不草草要令咫尺成江湖故园如此不归老与人家国徒区区琼儋雷藤歴九死口甘熏鼠随猿狙头纲八饼有何意桄榔万里非吾庐两公神灵未磨灭应翳白鳯游清都游戏下界亦聊尔鲲鹏岂必抢枋榆眉州玻瓈天马驹【陆务观诗句玻瓈春眉州酒名】酹公三釂公归乎
　　登髙望山絶顶望峨眉三江作歌
　　四海复四海九州还九州河伯海若更相笑蟪蛄何足知春秋今年辞
　　帝蓬莱宫乗风偶作西南游中条姑射不足数失喜太华扬高旒河潼逺坼巨灵跖钩梯百丈临龙湫终南太白幻云物秦栈诘曲哀猿愁锦城小住五十日岷山秀色垂帘钩青城玉垒凥首接灌口屈注双江流兴极欲蹋大峨脊却骑痩马来龙游嘉州罨画枕江上孤峯缥缈东南浮神霄玉清有遗迹登临可以消烦忧蹋泥盘盘到絶顶江山披豁开双眸峯峦八面簇金碧下瞰江海如浮沤八十四盘在衣带气凌五岳骄公侯暮云早雪忽明灭兜罗绵现无时休岷江从东来奔腾回万牛沫水滙青衣荡千斛舟三江九峯倐然合丹崖翠嶂穷雕锼江山竒丽冠天下何意絶景来蛮陬天风蓬勃日西坠搔首欲去仍淹留荆呉万里自兹始来朝起柂寻巴邱
　　叙州流杯池泸州使君岩皆山谷先生旧逰都不及访怅然赋此
　　忆昨登凌云江边蹋乱石兴剧罢鞍马逍遥散轻防径危草露多处处见虎迹东林雨新霁初日射青壁浩荡三江流安穏平如席西笑揖峨眉遥连雪山白酒酣挂帆去矫若生羽翮心知流杯池遗迹在巴僰俗物败人意交臂轻一掷今日使君岩南望还咫尺通词托微波蹇修空脉脉平生一瓣香敢为涪翁惜如何万里游虚此几两屐回首望南云蛮江日将夕
　　西凉神祠曲【在合江县苻坚时吕光讨李焉之乱至此土人祠之陆务观谒祠诗我虽不识神知是山水人不敢持笏来裋褐整幅巾似未详本末赋诗正之】
　　长安氐王头有甪东扫邺宫西定蜀西域校尉婆楼儿勒铭直到岷山腹功成振旅咸阳中万里玉门旌斾红三十六国拜都防酒酣作赋兹宫甲乙谶成苻氏灭鱼羊食人日流血黒龙昼起姑臧城坐制三河亦人杰少岷山下岷江流西凉庙貌凌髙秋山头龙出作云雨神灵杂沓风飕飂烟消雨散何许灵欲归兮憺容与船旗猎猎西北斜落日隂房窜苍鼠
　　岑公洞
　　岑公昔学道遗迹空山中洞门界飞流白日生雷风石髓无古今钟乳尽玲珑岩泉日穿穴防滴成洼窿中央若累棋狡狯造化功頽灶倚青壁中夜丹砂红睠彼遗世翁于今悟参同壁间题字人嵗月何悤悤巨碑亦笏立文词竞豪雄中间岑襄州颇擅语句工岂其南阳裔源流故难穷此洞与鲁池望望江流通昔是仙灵宅今为豺虎丛太息下山麓风健孤帆东【元符间岑岩起象求虚鉴真人賛一碑李廌文叔所书岑洞鲁池今皆为侯家所有】
　　登虾蟇碚
　　黄牛打鼓朝发船碧波白鸟争清妍回首名山大川阁乌尾已捩西陵烟三峡欲尽尚迤逦云十二碚纷钩连颇闻中有第四泉康王谷水差随肩峡穷碚转诧奇事忽见飞瀑流琤潺爬沙终古此岩侧青冥无路谁夤縁江风吹笠冷毛峡云挟雨鸣船舷大索瓶盎贮飞雪旋去屐齿穷危巅横斜拾级一径上藤梢橘刺相紏纒皴疱槎牙涩苔藓清泉百道争涓涓隂洞终古閟白日神瀵喷薄钟乳坚石壁麤恶艰砻错题名岂辨唐宋年永叔涪翁诗不灭谁为好事重锤镌名山蒙顶压顾渚【防山茶出蜀名山县】春芽开裹劳烹煎【山谷诗巴人漫説虾蟇碚试裹春芽来就煎】下岩转舵未忍去下牢闗外斜阳悬【昌黎诗爬沙脚手钝谁使汝解縁青】
　　欲访三逰洞不果
　　舟下十二碚西陵遥在目江云峡口多碚转犹千曲怅望三逰洞灵异非一族石钟卧苍藓唐碣迷深竹缅怀长庆人一往遂不复斜日下牢谿依依为谁緑
　　颍亭
　　青山围颍亭下有清颍流石濑何浅浅力始胜方舟金沙映素鯈防防千万头斜日照冰雪微风矫轻鸥侧身望终古企彼巢与由糠粃铸尧舜心与造物逰不逢挂瓢人北指轩辕邱
　　广武山
　　朝登广武山四望古战塲黄河泱漭流寒日无晶光孤兽索其羣惊鸟乱无行平沙转飞藿白骨堆严霜昔者英雄人于此分霸王强弱理无恒得失争敖仓名骓蹶隂陵万乗入咸阳东指芒砀云五色成龙章大风沛上来逰子悲故乡
　　新乡望苏门山怀孙钟元先生
　　朝来卫河上遥见苏门山苍翠杂诸岭清凉分百泉缅怀松舟趣长咏竹竿篇及兹限跬步击汰失夤縁遥忆啸台翁山中方晏眠儿孙绕膝下洞壑当门前茶臼隠脩竹莲舟随稻田少年任豪侠白首此终焉无由逐髙鸟矫翮青冥边
　　徐五兄自号嵇庵
　　我慕阮步兵君学嵇中散平生竹林期鳬鹤谁长短君抱出世姿夙昔薄轩冕弹琴聊自足采药忽忘返且复龙性驯兼之养生善嗟哉儁伤道斯语君知免独应七不堪彷佛嵇生懒我本澹荡人早嵗颇任诞一闻如鸾啸自顾为人浅廿年婴世网嵗月坐晼晩往往逢途穷痛哭回车阪深慙至慎言薄俗谁青眼永怀素心侣讵异平生撰空传周防射逺欲希嵇阮
　　江正鹿角胶墨【梅渊公所寄】
　　深山五月中鹿角暖初蜕取作黄明胶良工妙调剂黄海松万株夀者几千嵗古屋收轻烟万杵功不细易水已逺潘张复谁继歙州有江正妙絶擅斯制故人鹿裘翁爱我一丸惠老无隃麋赐研田芜不薙晴牕手摩挲风日忽开霁袖中官奴帖飞动苦难逮牙滑剡溪藤熟视空睥睨啜汁亦复佳为君扫文字
　　戴嵩牛图
　　一川莎草烟蒙蒙晓来雨过开牛宫三尺短棰两觳觫午隂掉尾嬉凉风一头摩角一头龁寝讹有态何其工江干笛材老烟竹横吹髣髴穿林丛绢素惨澹神理在是耶非耶传戴嵩田家风物宛在眼但有耕作亡兵戎我行峨下逾万里青衣江上平羌东翠藤红树乱烟雨风景略与图中同一从羽书急滇海瓯粤秦楚交传烽益部迢遥隔天未旧游有梦寻巴賨旄牛徼外阻王防万蹄骄马髙纒騣干村万落长荆棘何时金甲销春农童牛不牿可三叹巻图风雨来长松
　　用东坡先生清虚堂韵送黄无庵佥事归甘肃兼寄许天玉
　　金城烽火连瓜沙榆林盗贼趋彭衙三秦昨夜防书至闗门百丈开莲花瓯闽格鬭尚未已天南望断今无家登陇嘶羣怯班马及闗接翅随昏鸦甘州官舍幸少事译经往往纷天葩河西番帐尽外徙何妨羊酪煎春茶许生潦倒作秦赘岑牟单绞渔阳挝竹林诸贤乆雨散我亦虮虱劳搔爬何时九州絶豺虎吾徒一笑忘咨嗟小戎赋罢意慷慨瓦亭西北纷虹霞【二君俱闽人黄精禅理】同李湘北陈子端二学士叶子吉侍读登慈仁寺阁再用清虚堂韵
　　化人阅世恒河沙老松攫地龙衙衙盘空阁道下无地妙香似有陀罗花吾衰作客不称意每逢望逺疑还家三闗寥落数行防双阙霏微千防鸦翰林三君负公望髙文大册流滂葩惜我旅病色枯槁头纲屡许分官茶兵车辚辚指荆楚门外萧萧多马挝从来决胜在廊庙讵有羣盗烦梳爬书生手无五尺棰中宵倚柱徒咨嗟罪言欲吐更指口遥山雨脚低残霞
　　通州水月庵三用清虚堂韵
　　鳬翁三五嬉晴沙残僧闭闗如退衙黄芦苦竹隠缺岸水葓往往飘残花濠濮防心岂在逺便可泛宅仍浮家水闗上接鲍邱水伯珪战地啼寒鸦卓老一抔没荆棘谁怜文采兼奇葩古人于此两寂寞髙枕且聴风罏茶漕河如林万樯立负城时送回颿挝彷佛扁舟落吾手背痒欲倩鸟爬病鹤触笼翅翎短老随鸡鹜吁可嗟安得十洲纵汗漫排空一气凌云霞
　　与曹升六舍人食蠏
　　海上有蝤蛑力可制于菟纵横凌风潮一殻能専车失势稻芒候八跪充庖厨津门连渤碣珍错首蟹胥谁遣三十辈束缚就寒蒲磊落堆盘中香味宜葵菹易酒碧玉色无钱亦须沽与君对持螯风味思江湖野人厌藜苋肠饥鸣辘轳今朝食指动襟袖霑膏腴酒船数帆健絶胜三日酺寄谢虞啸父未须夸防鱼
　　和沈石田钩弋夫人歌
　　汉宫窈窕千峨眉春华未谢秋风吹落叶哀蝉明怨惜复道佳人葬桐柏一朝望气来河间玉钩乍启回天顔朝侍宸逰陪豹尾暮归别馆幸甘泉容华未老君恩歇西弄回头成决絶云阳南去女陵旁怨粉零香水呜咽汉家竞説贰师功卫霍勲名甲第同青史只今怜赵父茂陵烟草亦连空
　　五君咏
　　刘考功公防
　　刘生慕节侠杜陵一男子从军骠骑幕长啸苏门里万金轻鸿毛妻子如脱屣少日鲁朱家为官偶然耳
　　施少参尚白
　　宛陵实盛徳卓荦为真儒驰情慕周孔抗志希黄虞作为一家言颇综七畧书从政三十载屡空方晏如
　　汪户部苕文
　　右司固简傲狂狷乃其真然望终古岂顾世上人轩冕讵足贵云壑心所亲著书洞庭上寥寥谁问津
　　梁侍御曰缉
　　阳夏善闭闗性不因人热偶然骑骢马非意固不屑一归嵩阳寺邈与世相絶作佛固未能萧然自禅悦
　　董侍御玉虬
　　易农不羇士爽朗多所遗脱畧梁窦势放浪班马词一回秦州驾髙卧荆谿湄文园自消渴犹聘茂陵姬
　　雪中送酒与东痴二首
　　清晨起盥潄开户闻骚屑风防竹烟淡雪重松枝折缾水寒屡凝罏香散还结忽念东臯子孤怀抱冰雪东臯未三里潢水凡几曲风雪掩荒蹊往来断樵牧先生髙卧处柴门翳苦竹雪深门未开村鸡鸣乔木日髙炊烟絶吟声出茅屋欲寄一瓢酒聊以慰幽独天晴傥来过就我西斋宿
　　朱璧揭鉢图歌
　　方寸水精鉢中有宁馨儿崔巍青莲座上有人天师一人窈窕美且颀回风髣髴捎云旗作使羣鬼无不为神奸万亿连凥脽震电煜煜雷车驰修罗刀鼻雨不訾飞龙衙衙势躨跜前有饥蛟后肥遗或骑朱虎骖文貍猰防駚驺吾防蹄者角者毛耏耏铜弩蹶张齐发机彤弓玈矢射丽鼘鼘伐鼓声振悲师子之铠劒钑铍悬橦度索上骑危牙齿栈齴肩隠颐左担鸡足移须弥威容广大调御姿不闻不见坐若尸天花青绀下葳防山鬼邪揄不得施授女五戒跪涕洟岂悟前因羯肌夷賔伽解脱母性慈山河墨防无疮痍顾陆不作作者谁昆山朱璧能继之绢素防晕丹粉漓神彩浮动穷毫厘城北徐公虎头痴三日不食坐茅茨抱持此巻忘朝饥大雪叩门索我诗开巻一引千留犁呵冰灸砚为此词十指皲瘃两肘胝杜陵老叟不可追金粟神妙徒嗟咨
　　雪中登黄山
　　空斋蹋壁卧忽梦溪山好朝骑秃尾驴来寻雪中道石壁引孤松长空没飞鸟不见逺山横寒烟起林杪
　　张友石户部得雷氏琴
　　枯木向千载中有太古音君子重拂拭寄此山水心闲庭何萧条苔色上衣襟罏烟方断续房栊杳森沉遥怀托散畅古调删哇淫良以辨亷志讵必徽黄金相赏在松石萧然风满林
　　赠叶井叔三首
　　别业在樊口门前临大洄樊水东逝大江从北来苍翠对吴岘峥嵘临钓台紫髥信已矣山川郁佳哉萧条聱叟居门径余苍苔隠迹既芜没霸业随飞灰唯传退谷铭流风激蒿莱君诗似聱叟令我怀抱开岂忘樊上居出处理亦谐江湖就鱼麦日夕増徘徊
　　作吏客伊洛门对嵩髙山山色映终古客心长自闲朝看飞鸟没夕对孤云还闻昔王子乔吹笙碧落间挥手驾白鹤一往三千年至今缑山上逸响凌紫烟夫君有仙骨云驾如可攀逰目憇岚岭蹑足升天闗卢岩瀑布佳百丈闻琤潺悬流溅冬雪宻樾生夏寒何当蜡屐来与君蹋飞湍
　　樊口去荆江云涛渺千里估客日上下清风片帆耳五溪有传烽饮马洞庭水铃旂云梦多悲笳渚宫起南岳无回防江介多封豕如闻樊上居风土异南纪鸡犬白云中桑柘寒烟里理乱不复闻渔钓信为美扁舟倘知津逍遥问园绮
　　展子防髙欢归晋阳图【已下二首为宋牧仲比部题】
　　黄河浩荡流三城龙门底柱禹所营巨舟峨峨掉尾鲸乗风破浪来峥嵘身临河魁贺六浑虬髥虎视真天人红妆执乐一千指玉貌锦衣充下陈黄头鲜卑一何鋭怒如佽飞轩猛气露车载酒非狂生复有敖曺好兄弟当年霸府气如虹洛阳三月珍珠红韩陵片石纪元功晩逢黒獭非笼东荧惑一朝犯南斗下殿真成入闗走伤心渭水日东流鸜鹆跦跦实戎首展生何年写此图丹青横絶絶代无想见枥头纲恶马如此老公岂人下【周礼纲恶马】
　　沈周秋林读书图
　　白露变丹叶枫林飒髙寒青山出白云岩壑増孱顔何人坐林中长日頽巾冠尧舜禹武汤如栉罗简编最爱青牛翁至哉五千言山风日萧条枫叶堕我前瀑布拏蛟龙赴谷为奔川川上小石矶矶头挿纶竿巻书即垂钓得意遂忘筌我本山中人见此心依然何当及秋风归翦茅三间
　　移竹戏题
　　斋居饱藜藿兼句食无肉昨从季主卜筮得苍筤竹入世二十年磬折仍负俗爱君霜雪姿磊砢多节目秋雨日潇潇卧起筼筜谷露下更婆娑官奴试防烛
　　勾龙爽蜡屐图为牧仲题
　　磊磊白石濑落落松竹林林下彼何人萧洒古冠巾手中自蜡屐神气何闲畅人生百年中着此当几两晋人故多癖此癖复自佳钱奴身障簏优劣何有哉儿子竟办贼入户屐齿折宁忆剡中时长歗泛溟渤两人持髙屐三人持衣裾作佛灵运后习气那复除奇哉勾龙生有此通灵笔把臂方入林欲呼阮遥集
　　题秦留仙然竹集却寄
　　小孤山下江水白闻君去作浔阳客大别山前江汉清忆君重过武昌城荆鄂相望才几驿怜君来去随潮汐盘中缕脍武昌鱼座中人物荆州鲫亦识王门懒曳裾参卿军事复何如早将表饵摧强敌莫为穷愁且著书
　　送徐武令
　　人生如飞蓬飘转不得住与君十载别紫髥已非故邂逅蔓草间为君歌零露歌声未及已离觞忽复御淼淼江上波离离海门树怅望秋风时客帆此中去雁飞京口驿潮落西兴渡几日罢清砧闺中理纨素
　　讱庵学士移居
　　故人长安居门巷碧苔色径僻少人过空庭唯鸟迹长思茂陵卧未厌承明直仕宦本易农胡为方食力图书盈五车茅茨唯四壁室闻原宪诵家鲜公仪织晨夕隔望衡徘徊坐成忆
　　唐寅纨扇图
　　偼伃辞辇后无复承恩宴緑草萋广庭流尘掩华殿幽怀寄捣素宻意题纨扇凄凉柘馆闭缱绻昭阳防运往恩潜移常虞委霜霰太息木门謡含情望飞燕
　　聴张晴峯员外弹琴
　　爱君园林好花药幽蒙茸渌池澹将夕苹末来清风美人惜流景目送孤飞鸿何以写我心清响寄丝桐班姬泪秋殿箕子伤离宫潇湘云水星月寒鱼龙谁知园客丝窅黙含无穷屈茨间箜篌繁音令人聋希声爱遥夜思尽神相通巻帘灭明烛月上闻秋虫
　　和呉孟举种菜
　　丈夫志四海只手提天纲不然折尺棰为国笞戎羌胡为坐褏手学圃躭沧浪泽国春雨余溪流碧泱泱戴笠日荷鉏土膏发勾芒晓露剂白苋夕照分红姜葵韭防蓼苏纷葩各成行斑竹笋势欲凌苍筤劚登寒具筵糁用盐防香野人食不凿晨炊拏黄粱讵谙七菹妙聊喜四体强便腹何贵人日羞大官羊不解出一奇嗟嗟耗太仓鲑菜二十七风味输庾郎倘许充园官待我相携将
　　题王文安公画
　　在昔孟津公诙嘲颇慢世结习称画师往往得三昧山路縁秋毫上与青防际孤舟泊风荻阁悬水碓此境何崭絶略与秦栈似忽忆大散闗巴马金纒辔
　　东城泛舟
　　秋气轸楚悲商飇感梁赋河桥一骋望叶下亭臯树丛雁入云飞沙禽背船去暮节入羁怀谁能鬒不素
　　仇英画九成宫图【唐九成宫即隋仁夀宫】
　　君不见隋皇初作仁夀宫累榭穹台宛相属夷山堙堑几百里役卒崩腾死崖谷功成厌见独孤公不知怨自封郎筑宫车晩出凡几载已见迷楼起相续虬髥真人西入闗削平六合营长安青山碧水自无恙雕墙峻宇犹人间年年清暑备法驾千乗万骑骧孱顔醴泉瀵出如沆瀣下入泾渭为通川步櫩周流凿山翠云窓雾阁当空悬化人之台屹中天铜乌六月雄风寒披襟万仞待飇驭咸阳宫阙如云烟宫娃笑语翠微上阿监络绎青冥边羽林千牛万万辈解牛放马纷华旃从来世事有倚伏太平倐过开元年白头拾遗此驻马愁闻林薮啼哀猿画图想见全盛日令我涕涙双防干
　　脚痛
　　去年牙齿豁一痛连鼸车今年腰脚痛登降须人扶吾年才四十早衰信有诸忆昔登金焦南逰穷具区腾趭如飞猱神凥驾空虚西行极岷峨奇观凌清都两脚轻孱顔卭杖非吾须十载一弹指肉缓筋亦驽况复苦盭举步多崎岖始悟咸其腓初九利安居既不防防足安用悲泥涂谁能相比附如彼蟨与驉
　　题昌黎诗后
　　淮隂举足分项刘运筹帷幄鄼与留河汾门下罗将相房杜李魏非常俦西京功业继三代贞观仁义被九州惜哉韩公不及此但取将相酬恩讐
　　北山约逰摩诃庵不果往却寄
　　天色欲雨鸠勃磎麦苗剡剡翠始齐白石庄前入山径已有荦确纷髙低春湖靴纹漾綷防逺山玉立森角圭荷蓑觺觺驱茧栗垂竿拍拍惊鳬鹥渔阳地寒花事晩春隂风气恒惨凄今朝乍霁日暄暖垂杨蘸水新生稊小桃防防杏苞拆裾腰草緑纷萋萋诸公蹋青拂晨出果下衔尾闻骄嘶郎官头白老簿领经年坐困如醯鸡自嗟樊雉苦笼絷决起安得排云霓况逢寒食催上冡纸钱麦饭浇棠梨感念存殁泪双迸玉壶那复相提携赋诗望逺但咄咄逰心已过香山西
　　曹升六谢千仞携酒过饮宋牧仲张杞园亦至同赋长句二首
　　陵州罗酒玉雪清青州金露琥珀頳直沽冰开酒船到属车捆载连瓶罂二子提挈肯过我鸱夷交卧纷纵横我爱徐景山不知曹事惟酒鎗复爱谢安西玩弄元子如老兵眼中况是我辈客谈天灸毂声彭觥一斗枯肠芒角生五斗胷中鳞甲平一石旷若逰八极逍遥齐物无成幽州二月草始萌小桃照地如红鞓天涯酒人不易得何必琴筑琵琶筝十掷辄犍讵縁拙三语作掾谁所令蜡炬成堆冠帻堕西南月作金盆倾
　　昔闻马文渊居后欲轩前欲轾又闻栾将军贱贫辱身贵快意此语非长者亦复非防戏劲翮扶摇九万里岂识青防更垂翅鸢肩火色多少年一老行吟独憔悴惟应中山酿供我千日醉駃騠为胾驼作羮有酒如渑那复记千秋亭上相呌呼不知何与痴人事丈夫不得手执丈二殳身领渔阳万突骑亲射蛮氊缚鬼章谁识邓先好奇计此酒须满百斛船使我反覆没饮如渴骥子路百榼尧千钟黄土谁能别愚智诸君不釂阁当闭举觯径须烦杜蒉
　　宣和打马图
　　前马奔驰后马逐万马奔腾隘川陆初看逐队来玉门又见争先度函谷虎胷彗尾骨权奇千里追风竞齐足传闻天马是星精岂与凡材同碌碌扼窝据险一敌万倒行逆施歘驰突漫言称徳不称力径籋浮云何太速得意横行彼一时讵少盐车太行麓殽函晡秣朝飞龙咫尺君门上天育那知髙步易颠蹶夹壍一朝遭困辱莫夸枣脯与文绣世事由来有翻覆直须十丈的颅飞待向黄池更歕玉
　　秦镜词为袁松篱作
　　荧荧古镜双盘龙流传本出咸阳宫秦时明月至今在剥落泥沙露光彩当年秦并六国时后宫闭置千双眉守宫注臂镜照胆三十六年君不知华隂道上逢山鬼輼辌东来祖龙死美人钟鼔散如烟此镜苍凉阅朝市忆昔大收天下兵十二金人初铸成还令余事作奁鉴太乙下视蛟龙惊刘兴嬴蹶何仓卒金鉴千秋如一发秦镜虚夸照胆寒不照长城多白骨【汉祖入咸阳宫得方镜广四尺九寸照见五藏见西京杂记】
　　与董苍水彭骏孙小饮叶子吉学士斋同限个字寄诸干一进士
　　长安风尘日堀堁扇障不能衣苦涴天官昨占月离毕十日愁霖足髙卧髙车大马诸贵人今雨萧条谁肯过玉峯学士数相见打门不辞泥没髁今朝置酒招我饮黄雀披绵蜻鲊剉百杯以后呼酪奴白绢斜封朱印破天下健者今董公富贵浮云轻涕唾彭郎未奉一嚢粟路鬼揶揄甘冻饿抱膝谁信比管乐髙论依然遡卿轲世情但竞牢石耶女子犹知伯休那酒酣岸帻忽大笑吾曹蚕丝自纒裹青山一发江南路雨笠烟蓑有几个细林主人老躭隠枕上九峯青错磨渔樵近局不争席复有名僧伴髙座空山水流花又开不识都门送临贺我生未覩细林面闻君快语殊已瘅【已瘅见山海经】当年我作万里逰劒阁西风聴铃防凌云九峯悔轻别筋驽肉缓四体惰他年但乞五湖长才话莼鲈口先哆未须木石笑呉儿小海歌成我当和
　　张晴峯员外园亭聴金山人弹琴同讱庵学士北山都谏作
　　平生慕古澹颇笑筝笛耳爱此太古音寥寥寄弦指客来江海上偶契希夷防髣髴七里滩松风入江水曲罢孤月明溪光散清泚主客一无言露坐揽衣起
　　送浦潜夫
　　吴江有髙士读书慕皇羲心逺契一画意得无九师摓防筮嘉遯遂养邱园姿荒江屋欹斜鸥鸟同朝饥在昔洪丞相经畧天南陲君佐幕中画俶傥复权奇试吏岳麓下蒲鞭悬不施丞相解兵柄角巾东第归君亦困株木周道多蒺藜投赋汩罗岸吊古湘妃祠归吴二十载飘萧双鬓丝丞相宰木拱部曲无复遗重来渡易水感激酬恩私恸哭龙骧茔手刋第二碑袖中周易编未有君平知徙步过市中尘染苍浪髭湖南方用兵马饮潇湘湄辱在卿大夫脩劒空拄颐老子好奇计才锋尚如锥无人为荐达垂老嗟数奇古王者行师必鑚九州君书寔有用足为王伯资秋风动鳞甲扁舟犯涟漪白首抱遗经具区卧茅茨季主定捧腹髙贤当为谁
　　罗塞翁猿图
　　栗叶初黄山水浑引臂呌啸来羣猿縁条附蔓下絶壁连凥结股争攀援老猿下视独招手羣猿跳掷腾且奔可怜猿子亦大黠襁负母背如乗轩黒者衣白玉雪下饮百丈临奫沦龂嚄咋生趣备丹青漫漶神明存品题云是塞翁笔江东诗法传清门我疑或是易元吉景灵画壁昔所尊余铿韩性竞短咏天姥五字双眉掀吟诗翫画辄移晷坐屏寒具忘朝飱忽忆元和栁司马投荒始解憎王孙
　　文姬归汉图【宋南渡祗司张某画】
　　大漠茫茫沙草枯天葢四野如穹庐隂山秋髙雪片麤朔风中人金防髙飞鴘转追韩卢前行一马建隼旟后有数马鸣相呼尾鬛猬缩惨不舒马蹄流血冰裂肤蕃儿汉儿手口瘏相顾不能鼓咙胡文姬玉面貂襜褕耸肩颦黛愁不娱越燕向日思南徂君独何为苦嗟吁兠离窈停非故都魂消影絶悲两雏归来为公写遗书名在列女丹青俱老瞒睨鼎目睢盱破壁牵后如收孥独能千金归蔡姝吁嗟髙义今已无
　　荅徐胜力二首
　　雁门太守解食雁岂识凉州皇甫规王符到门倐惊起屣履出户倒裳衣折扬皇荂万夫和清庙朱弦知者希潜夫论就自爱惜防有知我传来兹
　　我来都门得二士董生【苍水】磊落君多闻董生万里适瓯越君也饥饿留燕云登车不落为著作笑君何意穷皇坟被褐怀玉莫太息他年定可张吾军
　　送洪昉思由大梁之武康
　　泽腹坚冻冰峨峨舳舻衔尾填漕河北风吹雪如鹳鹅急装结束尫驴防欲向夷门访朱亥便从燕市辞荆轲三年京国何所见日中攘攘肩相摩哫訾喔咿时所爱肮脏讵免常人诃亦知贫贱世看丑耻以劲柏随蓬科我衰于世百无用僦屋深闭如螺苍苔被阶寒雀啄汝何爱此频来过耳语佀鄙程不识骑危解笑公叔痤吴兴清逺我梦到水精宫在琉璃波防风古国更幽絶余不溪水清逶迤山歌处处采茶荈渔舟往往穿菱荷西陵潮信近咫尺方言百里无差譌劝君卜筑岂无意贞曜故宅留山阿结邻尚友亦不恶溪山况足供婆娑名髙身隠恐难得丈夫三十非蹉跎朝廷正须雅颂手待汝清庙猗那
　　苏门三贤诗
　　张于度
　　苏门孙徴君曰于度为鹿伯顺髙弟从予五十年未尝或离左魏之难履虎尾涉春冰烈士之名满天下卒归老苏门髙蹈逺隠志士不忘沟壑其庶几乎于度名果中容城人夏峰北原
　　明运昔中圮奄竖奸大位衣冠虚南牙政柄归北寺谁实钩党魁岳岳左与魏一朝槛车徴牢户事隂袐伤哉史弼言荼甘乃如荠容城有布衣发愤亡鲠避要锧理太尉举幡讼司贯械渤海生赤帻夏门吏桑海四十年往事如梦寐骨归苏门山名在顾防次
　　理寒石
　　本李姓也名鬯和西华人耻与逆闯同姓改曰理孙徴君与西华左令书称为鲁连后一人
　　鲁连蹈东海其志耻帝秦龚生天天年讵知有美新陶公怀晋室聊存头上巾嗟哉均垍流乃愧青岩甄西华理寒石为儒甘贱贫奉母蓬藋中归洁恐辱身枭镜【破镜与獍同】交蹄迹神州日沉沦灵氛乆上天呼号竟无因感激变姓名下士良苦辛何人传节义诵言聊一申
　　饿夫
　　彭姓字了凡蠡县人遭闯乱弃诸生客饶阳为乡塾师已而从孙徴君于苏门或授之粟不受竟坐死啸台之旁徴君题曰饿夫墓
　　黔敖呼饿人不受嗟来食使之当大事必让千乗国灵辄饿翳桑倒防一何力箪食不忘报竟脱宫甲逼苏门有饿夫风节夙所植生饿苏门下死苏门侧啸台髙峨峨百泉流湜湜清风一相映水石起寒色遐哉首阳薇千古长太息
　　送陈子文赴安邑丞四首
　　我爱田子方同时段干木髙义动诸侯清风激頽俗闻钟知左髙佳言足三复下车或式闾宁浼踞堂辱斯人已逺余韵留乡曲贤哉魏成子千秋擅遐躅
　　峨峨中条山迢迢涑川汜人物表西河流风至今美陈侯东海来髙文一何绮阊阖籋浮云夐絶致千里自抱万古心五斗焉足耻滹沱冰上渡故闗雪中启怀古多逺情到官正春水目送中条云松风涤双耳
　　骐骥服盐车踯躅上虞坂山石何硗聱日暮途且逺道逢纻衣惠未敢悲晼晩仰首奋长鸣帀日思一展譬彼轶世士遭时未离蹇君过虞坂上怀古向陵缅古之贤达人澄怀善舒巻
　　淼淼沅湘流香草目以兰郁郁徂徕松百尺凌嵗寒君子重结交贞固期不刋解巾二十载阅世如波澜菀枯既以移素心良独难乔木隠穷巷饥禽噪檐间君偕辛斋叟时时造门端告我妫汭行能不伤肺肝保此金石心在逺义亦安不见萧长倩録録曽抱闗
　　艺圃杂咏十二首【为莱阳姜学在赋】
　　南村
　　岂知城市间村路忽超逺暧暧桑柘隂晨光散鸡犬应有素心人空林共偃蹇
　　鹤柴
　　长身两君子宛与孤松映三叠素琴张一声逺山静嘹唳月明时风泉杂清聴
　　红鹅馆
　　疏馆笼鹅羣素羽临秋水濯濯映鳬翁沿流乱芳芷乞写茴香花共入丹青里
　　乳鱼亭
　　幽人知鱼乐为复知鱼计防防与堂堂宛有江湖意时逐落花来更向空明逝
　　香草居
　　湘君遗逺时汀洲搴杜若菲菲来袭予脉脉情相托常恐鶗鴂鸣芳香坐摇落
　　朝爽台
　　崇台面呉山山色喜无恙朝爽与夕霏氤氲非一状想见拄笏时心在飞鸟上
　　浴鸥池
　　海鸥戏春岸时下池塘浴何乐从君逰忘机自驯熟不用骇爰居朝朝泛寒緑
　　度香桥
　　陂塘何逶迤飞虹镜中起但闻功徳香都不辨花水鼻受心已着遂契无言防
　　响月廊
　　脩廊非一曲窈窕随清樾扫地坐焚香心迹两幽絶箖箊风萧萧无人见明月
　　垂云峯
　　具区三万顷奇峯七十二割取一片云虎牙自孤鋭飒然山雨来咫尺流云气
　　六松轩
　　髯翁阅千嵗才如熟羊胛不逐桃李妍何妨雪霜压可望不可狎爱此李鳞甲
　　绣佛阁
　　楼阁众香中日夕供调御仙梵逺萧条随风不知处更有迦陵鸟声来贝多树
　　古诗答金谷似
　　西山纷钩绵具区逺峥巗洞既殊丽草木滋鲜荣灵威古丈人素书发其英千载多秀民防札髙令名昔闻夫子贤乃自长洲生【钝翁】五经何纷纶七畧亦纵横提携吴纯钩落笔干天精相思二十年无由达中诚都门竞锥刀车马如践更不解作髙髻谁与为目成昨者枉佳赠其言明且清赋诗备三类余音散鲸铿顾慙实不腆欲报无瑶琼自非羊肸流讵曰知鬷明矧子少而飏执手安敢轻【来诗有云倘无敛器言堂下失鬷蔑】悉索固所愿毋为笑荒伧
　　同施愚山陈蔼公集山史昊天寺寓观唐子华水仙图
　　先生旧隠三峰椒太乙玉女时招邀秦都汉畤一蚁蛭目翫易象穷昏朝蒲车应诏谢賔客城西古寺风萧萧残碑老树气象古凉衫重戴风神超八驺喧阗不到此两三素侣还相要残冬气暖似吴越佛香入院钟鱼飘徐出一轴自拂拭古光黯澹生鲛绡青峯出没髙歴歴海天万里回春潮仙人绰约驾云气飞龙决起横烟霄六铢衣轻逐风举荧荧顔色如陵苕四座咨嗟叹奇絶倐乗六气逰空寥子春一去伯牙逝海波汨没秦人桥君归西岳望东海齐烟九防非迢遥
　　题乔子静桃花流水图
　　青山白云外合沓无终始小艇漾溪流幽兴何穷已夹岸桃花林连绵复相似落英正缤纷芳草亦鲜美茗椀置船头笭箵挂船尾不愁风水逆去住皆可喜傥遇避秦人或逢鬼谷子鸾啸一逌然沙禽忽惊起
　　同杨尔茂富磐伯两宗伯李湘北阁学张素存宫庻信初侍御游摩诃庵二首
　　西院枕回溪青山满髙阁祗园天气佳苔砌余红药鸟如迦陵响梵是鱼山作微雨忽来过纷纷几花落东院更幽絶苍苔引深处脩篁蔽帘栊风声在髙树怳惚思旧逰缱绻未能去谁赋洞庭诗清如杼山句【东院壁间有僧题诗云图画当年爱洞庭波心七十二峯青而今髙卧思前事添得卢师倚石屏】
　　顔修来吏部寄孔庙碑十二种
　　生近圣人居未得拜祠墓颇闻鲁诸生讲礼以时聚故宅闻金丝犹传壁书处汉祖祠太牢过鲁暧余慕六经出秦火诸儒明训故歴代递相嬗碑版屹森布龙或齾缺蛟螭无错互顔生陋巷裔学古鄙章句余事攻六书韦蔡竞先骛金薤逺见投聊持伴鱼素论世慨桓灵末造纷党锢【元嘉永夀建宁三碑】尤爱梁鹄书笔势防轩翥贡墨与匮纸椎拓亦殆庶明牕秋日晴水沉午方炷彷佛阙里逰低佪不能去
　　午食得鲈
　　蜃虀鴈醢百不爱缕鲙爱斫松江鲈年来絶有步兵兴江船难致途且纡今朝忽讶食指动四腮登馔加蒲菹京师最重滦河鲫侯鲭下箸矜肤腴贵人不识鲈鲙味尽输蓑笠垂竿徒吾乡鲁陂亦产此鲈豸稍别方言殊【齐人呼鲈曰豸】释名尔雅未及録防资好事笺虫鱼廿年仕宦去乡里走避旧隠如逃逋昌歜形盐享备物何如乡味炊雕胡他年归卧锦湖岸日抛槴临清渠
　　夜月冰修子湘耦长见过同效宛陵体三首
　　举头新月佳开轩灭明烛流萤稍开阖风露下踈竹素心二三子比邻往来熟汉隂无主賔何用加帻屋衮衮九衢间未少噉名客老懒倦逢迎谁当较寻尺髙斋时卧病河汉忽已夕緑藓被阶生幽人见行迹聴君谈剑术四座辄色变青天走风雨虚堂激雷电香丸合雌雄太乙经百錬勿快睚眦讐应侯吾所贱【冰修谈剑术甚奇】
　　愚山侍讲送敬亭茶
　　敬亭云木好香茗丛幽岩鸦山旧擅名晩出思并兼茶人竞春霁歴险如鼔儳新火细蒸焙青篛劳封缄先生住山时采摘心所忺封题寄千里知我殊酸咸年来同直庐思归梦岩嵌白毛剧臯卢强饮口已箝何当蠏眼飕飗响风帘故山昨有寄水驿驰江帆开笼亟分我芳香透重匳鞾纹隠蹙缩犎臆垂亷襜硙成玉雪霏持作粱肉砭渴羌老解事未敢加姜盐
　　戏题两髯行后赠陈其年邵子湘
　　楚王宴章华乃以长鬛相彼鬛有何好霸国用自壮平生交两髯于思不相让絶伦陈魁梧轶羣邵跌宕昨见两髯行冁然忽神王士龙能笑不吾髯幸无恙
　　送姜西溟归慈谿
　　春风滋百卉不荣孤柏根白日回隂崖霜雪惨不温丈夫重知已烈士轻感恩姜生起句余水击南溟鲲商歌一亩宫名动
　　万乗尊孤髙取众忌当路谁攀援季布揖曺丘感激由片言何况贫贱士风飇阻重阍枚朔善骫骳庄徐擅髙论连尻结股脚词赋若云屯君独衔恤归秋风刈丛萱虎鼠竟何常挥手声暗吞
　　得陈子文书兼知吴天章消息
　　雁声初堕地黄叶已盈除秋雨萧条夕忽枉故人书故人复何在中条白云里昔别霜霰零昨日秋风起曽闻陇头水驱马度闗山烽烟照骆谷征戍何时还【书中云有度陇之役】黄雀纵横飞孤鹤正乗羽祭灶请比隣停车共驺语嵗月易永乆离羣难处心为问朝歌令相思深不深
　　寄青浦丞李青立
　　麟趾异凡蹄鳯毛异凡羽君为南阳孙豁达类其祖请从复辟论即事感今古神龙奋幽蛰天星落如雨仓皇夺门功造次成肺腑舆儓珥貂蝉政柄归奄竖陈请滥恩泽带刀依负斧晋文定王室请隧不见许吁嗟彼何人凭藉乱狐防爰立当危疑踪迹等羇旅当时武功伯唇齿终龃龉公实仗忠信臲卼成心膂呜呼三杨后伯仲见伊吕天地郁风云将相如龙虎爱君清门后克秉髙曽矩低眉百寮底手版趋公府青袍映春草逺向春申浦妇有林下风乐事笑眉妩【青立娶于彭为禹峯方伯女有诗名】诗寄雁南飞因风堕洲渚
　　寄牧仲赣州
　　防州界闽湘兰蕙贱于草复有寳珠香玉雪映清晓江城微雨过炎瘴浄如扫髙斋开八牕豁达凉风早方牀黄琉璃卧起日杲杲清芬恼魂夣仙肤爱綦缟岭外陆郎花未敢鬬娟好几嵗客京国冠葢苦纷扰朱门多林塘无由聴啼鸟今年八境台双江入登眺闲注诗楚骚多识不为少遥忆书到时赣石风嫋嫋







　　精华録巻三
　　钦定四库全书
　　精华録巻四
　　刑部尚书王士祯撰
　　古体诗
　　其年检讨见和緑雪之作复遗岕茶一器索赋
　　敬亭如静女姽婳有余态洞山如道流吐纳成沆瀣阳羡连故鄣尻脽相负戴地灵草木异云雾凝靉叇尤重罗嶰名超轶絶流辈山气夕阳佳【岕中茶夕阳胜朝阳】风露非灌溉昨赋緑雪诗卤莽乏清裁名流逓唱粲若珠百琲髯也实致师拔防成一队白甀题红籖细君自蒸焙朝来肯送似秀色染眉黛下帘鱼目芳瓷露蟾背虽复遭水厄颇亦浇垒块茶声正瑽琤竹影交琐碎诗成遣长须聊作三舍退君当贾余勇吾衰鼓已再
　　送邵子湘之登州
　　我闻大九州香海环其外禅海内络之万川势交滙禹贡周职方中央浮芥蔕邹衍不可作畴与辨茫昧昔者始皇帝东巡极海岱海神驾桥梁大鱼射澎湃号为秦东门刻石表朐界三山在水下其事颇奇恠邵生列仙儒逺逰信所届遥飞阜乡舄往抚天吴背龙蹻陵丹崕九防烟凝黛崭絶日主祠夐与之罘对日月影动摇岛屿光破碎朝潮激天轮夕汐裂地肺巨鲸若连山奋鬛云昼晦时见新罗船墨防空青内广乗何所归墟谁负戴木张悉文雄髯才更十倍归来述沧溟始信九州大
　　读冯圃芝余事集因题天章还山诗巻
　　木脱石气青吟君古调诗落日髙鸟去碧空澹凉飔一吟扣一弦一吟倾一巵嘈嘈立部伎孑孑寡女丝巧笑倚市门漆室声苦悲猿鸣上峡夜雁警团沙时遥忆中条山云物秋正奇吴生家山南拾橡恒苦饥朝吟看云出暮吟逐云归河声与岳色中有太古词谁为昭与聋独有冯生知【天章在燕市得古铜章文曰河声岳色所居正河岳之间也】
　　和田纶霞郎中移居
　　田郎诗格如雪车昨来新句传移家梦向漪亭坐秋水苍筤万个眠麚冬官事少蹋壁卧日未卓午先放衙残书满前自穿穴纷如雁字风中斜未要沈范相赏识风亭月观吟梅花庐如牛足摇膝毕逋爱伴城头鸦鸷鸟累百讵比数蹀聊试终参挝牵萝补屋絶代子慎莫无匹悲防娲
　　风氏园老松
　　城南风氏园径僻无车马野色暮苍然徘徊古松下松花自开落松籁何萧洒落日望烟归时逢负苓者
　　徐健庵宫賛送金陵伊氏扇
　　旧京扇贵李昭骨二百年来名灭没近来后出仰与伊细砑剡藤如笏滑骨取湘江斑竹枝黄杨乌角光参差妙手须烦画蝉雀名流底许矜蒲葵苹末微风散髙栁八尺琉璃当户牖持赠难忘东冶亭题诗逺媿东阳守
　　盆鱼
　　井泉初汲寒射鲋蓱衢界水花纷敷草堂咫尺见濠濮碧罗扇底红鳞鱼丹砂瑇瑁非一状亦有玉雪莹冰壶中庭两树正交防日夕蝉鸟相鸣呼朱门定无此辈客但闻击鼔吹笙竽匡牀视景移枕簟风来苹末看跳珠夜凉月白河汉转起聴喣沫疑江湖托身幸得逺鲸鳄一一尾鬛乗清虚出入荇絶簖沪笑渠残鲙矜王余谁为惠施解吾乐牀头尚有蒙庄书
　　东丹王射鹿图
　　人马势逸不可当开图素练生风霜奇哉落笔如挽强谁其作者东丹王东楼西楼二千里乗秋出猎凌穷荒番部红靴鐡裲裆左射右射必叠双凿蹄骄马如风樯三花翦鬛纷怒张俊鹘初变为正鸧苍鹰塌翅随马缰雄狐狡兔皆遁藏射麋丽走且僵东丹昔日称人皇扶余开国邻扶桑秋冬射猎海东碛头鵞燕罢传浆跨海南归大梁苑时时梦忆穹庐乡往往丹青自逰戏寸缣尺素如琳琅宣和压架六千轴东丹九幅千金装艮岳灰飞玉匣散此图岂不闗兴亡蜡炬如椽照空廊雄谈剧饮累百觞东丹丹青逺擅场蹊田夺牛语堂堂令人千载悲同光
　　李渭清检讨以龙须二茎见赠来书云有风鬟雾鬓之态非火鬛朱鳞比也戏报长句
　　阿谁拔此苍龙须白如珂雪光骊珠风鬟雾鬓忆髣髴汜人愁态潇湘姝鲛室织丝冰万缕博山龙涎午方防龙皮之扇驱残暑紫拂龙髯胜挥麈梦入潇湘洞庭渚贝阙金堂见龙女乐奏还宫迎贵主钱唐破阵交风雨觉来一笑望秋空依旧痴龙卧相语
　　刘子端舍人惠琴鱼
　　琴溪水泱泱鲤鱼三尺长琴髙骑鲤撇波去至今溪水桃花香桃花香时临上已琴鱼忽徧琴溪水半寸难求鳞与鬐况从丙乙分肠尾由来风俗当园蔬水乡风味无时无居然逺致同茶笋不用门生议蟹防故人家傍琴溪渡渡口桃花几千树花时鱼美酒正熟好共琴溪结茆住
　　送彭古晋二首
　　玉露涂兰阶明河耿遥夕昨别宛陵人【耦长】复送华亭客渺渺九峰青茫茫五湖白秋风佳景时菰莼正堪摘故园隠君子夙抗嘉遯迹吴【六益】沈【友圣】既邱园董生【苍水】亦山泽问讯今何如予懐在三益
　　闻君逰蓬池访阮公啸台台上多悲风台下生蒿莱渌水扬洪波东逝不复回南有三亭冈寒芜望崔嵬一言夺相印应侯亦奇才当其置厠时何异诸舆儓君行大梁道览古纷徘徊埋照实至慎睚眦终祸胎且呼竹林人啜醨尽余杯
　　瞿山画松歌寄梅渊公
　　谁能画龙兼画松鳞而爪鬛行虚空谁能画松如画石石骨荦确松防茸韦銮董羽两奇絶眼中突兀瞿山翁瞿山翁所居乃在柏枧深山中此山上与黄山通轩辕鼎成上天去遗薪往往成虬龙翁时散髻坐颠顶兴酣泼墨浮空蒙孤根裂石不三尺倒饮万丈疑雄虹瞰临峥嵘下无地盘拏云雾回长风世人少见多所恠絶技岂必昭羣聋两峰对起何巃嵸瀑流直下当其冲辊雷喷雪不知数下与松势相撞舂抚松看瀑者谁子得非偓佺之属青羊公何时与翁结庐天都云海东松肪煮罢方两瞳更千万世无终穷
　　獒图为牧仲郎中赋
　　何人画此四尺獒目光防睒生寒毛重鋂系颈气何骜望之非猃非歇骄美鬈碧眼手自撡番部君长身带刀豪猪作鞾兽锦袍西旅底贡来周郊画师得非顾与曹赵盾往事悲夷臯君獒臣獒适相遭躇阶而走走且号逆踆絶颔抟以鏖弥明鬬死灵辄逃一獒世变心忉忉丹青妙手良可褒题诗龌龊非人豪为君一石倾春醪
　　张茂先宅
　　当年张壮武此地留空宅平生无髣髴何处寻遗迹流恨金墉城伤心洛阳陌风流陆浚仪曽容笑须帛
　　贾浪仙墓
　　遥望大房山苍苍但烟雾下有千年坟微茫辨封树照夜少鱼灯凌寒走狐兎落日青枫林是君独吟处王若水古木鸣禽图为宋子昭郎中作
　　古木幽篁乱疎萚下有棘枝聚寒雀枝头颗颗红瑚石畔菲菲芳杜若一雀振羽如欲飞一雀掉尾矜毛衣复有两雀目相瞲号作窃丹知是非鹧鸪临流宛相竝戢翼回头复交颈黄陵庙里花落时啼罢钩辀照双影髙堂置酒相徘徊眼中不数濠梁崔天清雪霁北风作多少苍鹰欲下来
　　傅青主徴君写荷竹见寄奉答兼怀戴枫仲
　　眼中突见筼筜谷露压烟啼万竿竹下有亭亭菡萏花大似凌波倦膏沐烟墨淋漓元气足老笔纵横破边幅卧逰真对两诗翁晋祠流水如碧玉
　　初拜国子祭酒释菜太学作
　　雍雍礼乐地肃肃堂庑深皑皑素雪零郁郁青松隂堂上钟簴悬壁中丝竹音末学愧承师抚躬实难任文学盛邹鲁流风感至今早入矍相圃夙侍缁帷林未能习礼器遂以玷华簮
　　圣朝敷文徳憬彼胥献琛岧嶤白虎观诸儒粲璆琳议郎悉承制更老多横襟低徊宫墙下如聴师襄琴
　　何处故乡思二首
　　北齐房君豹有山池在齐州自制诗云风沦歴城水月倚华山树时人以比康乐子在京师有故乡之思因取其语为诗云尔
　　何处故乡思风沦歴城水处处清瑶流时时白鸥起日暮浣纱人临流独徙倚
　　何处故乡思月倚华山树清辉河汉外散入平湖去不见谪仙人空山下风露
　　绘川书院诗二首为汤荆岘侍讲赋
　　大道滙邹鲁洙泗何洋洋邈矣二千载伊洛为巨防江汉有遗民卓为姚许倡至今百泉上源流深且长暧暧夏峯村郁郁通徳乡汤公起梁宋摄衣早升堂侧闻睢涣间五色多文章黼黻与华虫宗庙绘衣裳汝南多先贤邹鲁实颉颃中原昔戎马讲肆为鞠场起衰赖通人屹兹数仞墙乐职备中和诸生歌鹿鸣六籍列经纬诸史成宫商不才忝成均臯比坐傍徨倚席乆不讲士气何由昌愧彼巫医师糜粟空一囊
　　先生昔挂冠栖迟乐岩谷睠彼二三子望古企髙躅逶迤清川上搆此数椽屋三年侍承明梦想在林麓大道不终晦天中盛耆宿轘辕有耿介上蔡有张沐著书各满家众流滙川渎耿公实亷吏斋防甘杞菊张公赴徴车万里向巴蜀子防啼蚕丛冻云木何日成徳邻弦诵譬家塾予亦步屧来嵗晩共饘粥
　　题徐电发检讨画蟹
　　仄行与外骨并入考工记何如纨扇上善写招潮势草泥拥郭索两钳亦何利便欲左手持未劳门下议
　　湘水行送良辅宰零陵
　　阳朔二水湘与漓源同派别分条支湘水东来入南楚曲抱衡山经九疑九疑之山苍梧野斑斑泪竹英皇祠零陵郡古枕湘水潇江曲折来赴之自古骚人憔悴地九歌哀怨留其词亦有元和旧司马八愚感激传歌诗其文往往拟山海坐使荒徼増傀奇子今年少去为吏况有诗笔人所知黄溪山水胜鄠杜何必慨叹穷荒为此去浯溪止百里磨崕洗剔中兴碑元公作颂鲁公笔长与日月相昭垂经术縁饰固良可勿随流俗矜茧丝衣租食税尽赤子谁云南人鬼且禨捕蛇有説更三复军输尚急西南陲
　　赠许生
　　我来太学已八月长日坐卧石鼔旁松风洒然送蝉语一庭碧草生新凉嗟哉趩不可辨如箝在口谁能详安得邀君坐东序共穷史籀赓宣王
　　送汤荆岘侍讲使浙江
　　我爱西子湖夙昔梦见之湖光与山緑乐事输呉儿譬客谈江瑶未免思朶颐闻君往东南起舞掀两眉緑蒲十幅帆西风美满吹初下南徐州三山已丽崎行行过震泽万顷青玻璃夜航到临安髙枕殊未知新笋晩花过橘緑橙黄时湖水雄鸭头緑浄相差掩映湖上山影娥照清池钱塘八月潮诡异天下奇疾雷震百里蛟龙竞躨跜潮头坐灵胥重水汨后随三千彀强弩射潮胜雄师至今击西陵鐡幢髙以危酾酒临樟亭江海为东驰壮观今古无寄之于声诗歌送潞河船邮籖催画旗
　　吴江顾樵水写予平山旧诗摘星楼阁浮云里一傍危栏望楚江之句为图相寄雨中偶成一诗奉答兼寄茂伦定九
　　哦诗三十年往往在人口旗亭与乐府流传亦时有江淮好事多图画烦好手讵敢拟右丞家风映先后廿载走京尘颇已忘敝帚君复为此图毋乃太骈拇平山髙矗矗楚江清浏浏雁齿红栏桥鹅黄水杨栁风景故依然问是淮南否俛仰慨今昔少壮成皓首他时鲈乡亭相过索杯酒息壤犹在彼寄语雪滩叟
　　遂安毛贞女诗
　　新安水清泚水清石见底黄河水弥弥一石五斗泥水清复水浊女心空自知三日为君妇未识君容仪一月侍君疾不闻君履綦秋风响庭树夜夜哀羁雌髙楼切浮云直下忽若遗昭昭白日光奄与黄泉期手斲女贞木弦以寡女丝弹作处女吟千载有余悲
　　十一月十八日纪事
　　招摇方指子七日后长至五星如连珠贞符协天瑞詄荡天门开日射觚棱次公卿俨行列百寮咸备位云中露布下琅琅动天地十月日在未军府秉谘议雷动传滇城十万连步骑贝子坐武帐诸道师总萃将军拜祓社偏禆怒裂眦搜穴翦狐鼠然犀照魑魅天上舞钩梯地中鸣鼓吹不遑濡马褐况敢执象燧胆落钟讵闻约长髪竞系半年筑长围屏息门昼闭樵采路乆絶啖食到残骴鼫技悔已穷蚁援复何冀孺子一殊伪相五刑备自然天助顺岂曰吾得嵗昆明水清泠金马山屭赑妖氛一朝洗磨崖勒文字厘圭命召虎乗轩宠邴意六诏歌且舞给复置官吏皇哉
　　圣人徳涵育及动植手提三尺剑削平诸僣伪何以硎曰仁何以淬曰义所以八年中次第芟丑类师行不驿骚民居不憔悴自兹万斯年櫜弓兵不试敢告载笔臣着之大事记
　　戴氏鼎【为枫仲作】
　　昔在京师赋方鼎年少笔力回千钧焦山鼎图嵗在已江海起立鱼龙奔迩来衰谢二十载虽有意气无由振戴氏此鼎何处得势如恠兽狞以蹲平头负戴到蓬户四座动色谁敢扪云雷盘旋间饕餮斑斑古色疑周秦凹中尾鬛状天马縁尻鼯鼠拱且驯或云子午纪年月或如癸甲兼庚申或云干上艮在下天山为遯理则均着马履鼠古所训义云隂屈而阳伸制器尚象有深戒寡闻尠见徒纷纭大巧坐令倕龁指流俗岂辨饲与饙丹枫阁中尽奇古此鼎屹立何雄尊市邱鼎龋任嘲笑烹鸡何以羞明神不烦更问栁下季歴千万世存吾真【顺治己亥在京师为少传刘公赋方鼎康熈乙巳与西樵先生在焦山赋古鼎程邃穆倩为图】
　　多父敦【亦戴氏物】
　　昨日赋罢天马鼎今日复示古敦牟山川连日发光怪黄白下覆云油油此敦形制奇且古两耳三足穷雕锼上作饕餮下蚩尤细辨非簋非彞舟古人一物殚工巧用盛黍稷神所羞珠槃玉敦载盟府云以歃血亲诸侯流传千载歴尘刼却伴髙士山之幽昭余自昔称晋薮侯甲水作青瑶流丹枫孤阁踞其上朝霞暮霭临牕浮先生静坐观众妙图书万卷皆亲讐此鼎此敦置左右苍然古色来商周庭列九賔发缇幕令我一见生叹愀长安市儿寳康瓠金敦玉敦知何求什袭归去闭髙阁防有光气腾龙蚪【敦音对】
　　摩崖碑
　　有客新自湘江归登堂示我浯溪碑芒寒色正三百字忠义之气何淋漓白日行天破幽曀走避罔两潜神防忆昔天寳初丧乱渔阳突骑如飇驰二十四郡少义士平原太守独誓师平生不识顔真卿乃能一木支倾危清河年少气慷慨十嵗作质平卢儿中兴大业起灵武功成不死神扶持道州刺史昔漫叟振笔大放琼琚词请公磨崖书絶壁镌镵千仞青云梯蛮烟瘴雨不剥蚀万古照曜天南陲昨者剧贼乱滇海盗据衡永为根基太平祭告徧羣望山川一洗无磷缁宜有雄词继前代磨崖重刻浯溪湄
　　元祐党籍碑
　　天津桥上啼杜鹃耕父已见清泠渊宫中尧舜不可作厚陵社饭悲年年二惇二蔡秉国轴同文馆狱纷钩连衣冠相望走岭表一网尽矣嗟羣贤司空手籍元祐党【京自署司空尚书右仆射兼门下侍郎】大书深刻相磨镌彗星下扫文徳殿毁碑夜半何喧阗攸攸狒狒一儿戏可惜宋社成南迁潭州死骨尚有臭党人名字光中天西南荒徼八桂郡此碑千载人争传上云垂戒万万世其词何异诛共驩从来青蝇乱白黒三代遗直今如小人勿用易所戒崇宁偾辙无忘旃
　　秋杪独逰善果寺感怀亡友叶文敏公
　　秋怀憺无豫古寺聊经行乔木何苍然归鸟时一鸣雨乆林叶积人稀秋草生帛公吾夙好敷坐依南荣壁间
　　龙鸾书嵗乆犹峥嵘　　【壁上有　　　　　　　　　　　　世祖皇帝御书唐诗洞房昨夜春风起一首】昔逰偕故人共对寒泉清俛仰遂成昔存没倐自惊西景薄悲谷素魄无常盈世界真一沤何物为冠缨徘徊日云夕驾言返东城
　　古迹三首为岳给事赋
　　同年岳镇九给事初知封邱县颇以古循吏之治治其民以唐髙常侍尝为县尉祀典阙焉乃剏为専祠又春秋黄池战国青陵台在县境皆碑其处数百年废坠之典厘然修举予嘉其事因为赋之
　　髙常侍祠
　　忠公拓落人好谈王霸略一辞孟诸野微官此栖托把臂李杜逰慷慨吹台作怀古荐溪毛风期缅犹昨
　　黄池
　　余皇既已徙姑苏亦已焚黄池尚争长荼火矜三军肥胡【幡名】不可见四野空寒云大河隔涛江至今悲伍员
　　青陵台
　　东郭一旷望尚见青陵台台边两梓树古冡何崔巍下有鸳鸯宿上有乌鹊哀遐哉一女子大义终不亏
　　雨过陈黙公涤岑
　　蹑屐歴危岑单椒上空曲江雨从东来风吟万竿竹城郭浩茫茫衣裳尽寒緑何处是龙眠千峯出云族
　　十八滩三首
　　系舟万安城已闻滩声恶连峰造天闗疾雷殷地络篙师理戙楫直与惊湍薄万山立积鐡其下临大壑沉沉蛟龙宫神物信所托排空纷恠石森然奋抟攫潜虬动鳞甲巨刃扬镡锷地根在何处坐觉坤轴弱怅然念神禹封泥此疏凿长年聚羣力撇漩出寥廓三复垂堂言逺逰亦何乐
　　乱飇吹急雨一折改奔峭连山亘东南瘴雾迷岭峤榜人侵晓发髙卧失临眺辊雷起何处万夫迭呼啸倐忽数滩过到眼一票姚武朔既崖柴昆仑絶排奡始蹈吕梁险终成昆吾噪四山方出云吐纳亦殊妙山木蓊然合防防子规呌
　　半日过五滩滩滩各殊状怒流一喷薄石角迷背向激瀑散霜雪倒洒石壁上漩涡走风霆喧豗裂层嶂汹如奔万马崩腾不相譲又如阊阖开羽林仗伤神既惨澹快意倐悲壮出坎在须防布帆幸无恙探奇遘灵閟豪吟洗惆怅
　　韶石
　　昔闻韶石奇今覩韶石状奇峰削凡体斗絶各雄长恠石走中流牙角怒相向峡迫春湍豪撞舂力颇抗双阙屹东西毬门始谁剏其旁有阿阁灵鳯昔来贶传闻帝南巡九成奏崖嶂后防不可作畴与辨真妄飘摇翠龙驾髣髴钩陈仗西望苍梧云临风独惆怅
　　弹子矶
　　神禹刋九山百粤所不详蛮夷暨流蔡遗迹葢荒唐此矶始何代峻极蟠穹苍下临万丈潭蛟螭多伏藏黒鹰巢其巅下瞰时飞飏石壁不可梯错杂五文章镌镵复穿漏鬼工肆皴想当开凿时巨刃摩天扬安得挟仙灵白日淩飞梁
　　观音岩
　　粤山无寸肤斯岩益厜防其下蟠水府其上排云霓洞穴豁天半十丈临江涯骑危蹑虚空险絶縁钩梯白日忽昼晦疑逢魍与魑金兽佩腰间火铃前后随蝙蝠如白鵶钟乳皆倒垂羃防掩洞门狡狯神所为暗瀑响隂壑寻丈安可知洒落深潭中如弩齐发机佛座云雾生蒙蒙沾人衣逺江上明月栏杆拂参旗归舟意惝怳絶景谁能追
　　峡山飞来寺
　　方舟宿浈阳髙峡厌防密乗风指飞来喜近调御室苍苍菩提树逶迤寺门出金碧阅萧梁幻语恐非实禺阳二帝子何年此栖息言采阮俞竹遥应黄钟律如何遂不还空有湖城忆东上縁崎危诘曲昧蹊术夹磴荔奴隂青葱上初日石壁留孤云飞亭俯江色沉沉晴川緑活活流泉疾敷坐憺忘归逍遥问摩诘
　　半山亭
　　云碓水自舂松门风为闗【坡公题峡山寺句】夙爱老坡语几载思禺山何意万里逰两脚堕孱顔苔碣不可见定水犹潺湲宴坐半山亭下见凝碧湾榕根如狞龙怒攫青厓间日午竹鸡啼浓緑排烟鬟我行穷祝融何时复来还
　　南海神祠
　　茫茫百粤间众水归扶胥下滙波罗江日夜相灌输嵯峨两虎门卫此阳侯居神宫压沧溟潮汐在阶除我驾万斛舟乗风但斯须飞亷送旌麾龙伯为前驱百灵何蜿蜒穹与长鱼将命肃牲醴来格神所愉振衣浴日亭遥见三足乌咫尺蹑樊桐览彼天帝都
　　光孝寺燕集【寺旧名虞苑虞功曹故宅】
　　一鸟鸣灌木招提春雨余偶来方外逰踪迹似闲居清池浮水蕹碧跃文鱼轻飔散诃林葵树交扶疎灼灼佛桑花红豓惊瑚缅追昔贤迹俯仰怀赤乌孝亷自英雄江左盛文儒鲁周阃外寄张顾府中趋如何虞仲翔独此悲向隅青蝇为吊客千载同欷歔
　　菩提坛
　　一花五叶后此树留孤根枝条徧震旦老榦无冬春我来涨海逰入此甘露门秦松与汉栢琐细皆儿孙清池憺疎雨妙义闻风旛菩提本无树更与智者论
　　伪汉刘防冡歌
　　纥干山雀冻欲死朱五经儿作天子纷纷负贩皆侯王山牛兎丝粤中起中原洞乆风尘遂使佣奴窃边鄙黄屋左纛歴四世坐斥洛州为刺史昭阳沟水流真珠论车却笑烧沉水金银当日锢三泉带剑上陵嗟已矣苦将肖像拟休屠金蚕玉鱼谁料理茂陵甲帐出人间况尔区区安足齿骊山地市竟如何银海茫茫同一轨
　　羚羊峡
　　逆流入西江已闯髙峡中何年神羊迹灵奥开鸿蒙漓江挟牂牁日夜来向东怒流防端州奔凑朝祝融万仞束洪涛大哉造化功巃嵸云雷窟黯澹蛟鼍宫更闻溪中石价与瑶琨同当年贡天家千指劳人工鼈行九地底下与水府通微躯一不戒崩坠谁能穷尤物古所叹念此心忡忡
　　羚山寺
　　古寺四月中尚有木棉花殷红照羚羊苔壁何纷葩下有束江亭俯临砚洲沙牂牁万里来逺势如脩蛇髙峡扼其冲天险逾褒斜寺当两峡口石径交防岈红泉尚分飞竹笕通坳洼西望端州城七星莽周遮明当陟其巅举手搴匏【沈佺期羚山寺赋云中有红泉分飞碧岭】
　　七星岩
　　北斗森魁杓何年化为石散落南斗旁光芒色相射遥填端州城七峯张幕帟崧台屹中央晻霭仙灵宅天帝觞百神扵兹互主客岩窦鸣鼓钟石乳乱矛防往往鸟兽形奇谲荡精魄其旁两洞天谽谺几年辟水声暗澎湃时有蜿蜒迹云此龙所宫终古云雾积沉沉抱珠睡五岭悭雨泽吾欲割其耳雨工起鞭防坐使沥湖盈乗流挂帆席【时旱甚沥湖竭】
　　上屏风岩磴道未及霄闗而返
　　暮登扶啸台欲问含珠径山月出未髙羣峯忽已暝清露滴生衣孤松偃危磴何处仰霄闗云中一声磬
　　端州别魏昭士因寄和公于广州
　　人生如萍蓬飘转少根蔕况复出处殊合并安可计我梦翠微峰岧峣在天际幽人侣猿鹤石门掩松桂讵意万里逰相见炎海裔世事苦悤悤倾葢忽分袂我攀庾岭松君饱珠江荔阿戎共扁舟崧台蹔流憇良防防能常宿昔纷鼓枻浈水方南下漓江复东逝中宿潮不来何由慰迢逓
　　重逰飞来寺
　　我昨逰飞来乃自东峯始得陇复望蜀梦落西峯里归棹粤江浔烟雨孤篷底菩提解迎客一笑呼屐齿缭绕曲栈危宛与蜀道似数折得石壁万笏摩空起如厂如步櫩神工信奇诡西岩隠飞瀑迸罅流石髓鸟啼翛翛竹花覆蒙蒙水平生禽尚志叹息吾衰矣笑问白足僧胡为羡衣紫
　　黄石矶夜雨
　　舂枕梦忽破决溜鸣篷牕惊雷碾隂峡急雨鏦奔泷新凉卧桃笙逺梦生枫江起坐祝媪龙添波送归艭
　　大庙峡
　　夜泊黄石矶急雨如万弩朝过大庙峡恠石蹲渴虎灵祠出丛薄飞甍粲可数美人珥明珰侍者拾翠羽春兰与秋菊无絶此终古落帆荐溪毛苹花媚中渚神光乍隂阳朝云无处所欲去更徘徊桄榔飒飞雨
　　浈阳峡
　　峭帆入臯石絶壁太古色山川方出云白日转昏黒浩浩一水逝苍苍两崖逼雄雷地中奋坤轴倐倾仄十步一盘涡下视窈难测云中穴蛟蜃呀呷择人食牯牛【滩名】尤险絶艰虞万夫力石栈縁秋毫百丈牵江直惨惨鹧鸪啼猿猱不遑息尚忆符韶州【名锡】架阁拟巴僰事往逾百年遗踪半湮泐陵谷一俯仰感叹情何极
　　与孙豹人周星公往白鹿洞次回流山
　　庐山何髙髙白云在山腹倐忽萦山椒亦或带山足上下无定姿顷刻屡移瞩山径不逢人樵歌出深谷何处逓松声风泉满林麓
　　初入五老峯谒白鹿洞呈汤佐平先生
　　忽忽逺城市浩浩临沧洲良辰惬奇赏始遂庐山逰威纡屡转壑窈窕时经邱潺潺风瀑泻苍苍石川流骑牛缅往迹眠鹿钦前修风景宛犹昔年运倐已遒惟有五老峯屹立忘春秋紫芝惊汉帝黄石招留侯泉石不我遐桂树生山幽
　　自白鹿洞至三峡涧
　　溪行少阡术沿洄屡迷津马蹄怯危石欲下还逡巡出谷见稲畦烟火自成邻日午闻鸡啼衺径见遗薪薜荔衣恠树山风恐行人举首五老峯白云如鱼鳞遥青逓隠现光景相鲜新望望玉峡亭聊可垂吾纶
　　三峡桥
　　五里闻瀑声轰若车千两谿回见飞梁穹若虹百丈众流防三峡峡门扼其吭建瓴沸惊湍排空削层嶂石激水斯怒水横【去声】石逾壮水石终古争恠奇纷万状日射金井潭溅沫出桥上日光散青红雨丝乱飘飏絶景遇两苏何人继髙唱
　　玊渊潭
　　已歴三峡桥更访玊渊水水流大壑中路转层松里片石横百仞其右平如砥九十九飞瀑一门争万轨岝防直要冲跳荡不得止雪浪如车轮凸凹忽奔驶激射为深潭神物潜尺咫夜黒风雨来鳣鲔皆避徙乆立凛毛薄云漏余晷西眺石人峯梵呗空中起
　　栖贤寺
　　李渤读书处乃在栖贤谷何年作招提来寻惬幽独僧舍如蜂房髙下傅山麓云来汉阳峰时就檐下宿古寺无所有脩竹间乔木野衲喜客来欣然设茗粥便欲置草堂岩栖于此卜
　　万杉寺
　　朝过玊京山缅想陶公里谿回得寺门曲折杉松里雨中念佛鸟交语清入耳风吹脩竹林下有寒泉水
　　开先瀑布
　　神龙擘空防飒沓双峡开青天露鳞甲白昼行风雷峡偪不得逞掉尾扬其颏千仞忽开豁下有布水台尝闻龙奋迅三昧何雄哉谁能一鉢盛终古相喧豗夜来雷雨怒大石为崩摧龙逰引九子烟雾纷徘徊伟矣南宫书【壁上有米元章大字】破壁镵崔巍有语不敢吐以俟冠古才
　　寄题三叠泉
　　坡公赋庐山选胜仅取二开先与三峡双瀑谁轩轾此逰两经行奇观偶然遂遗恨三叠泉扶笻未一至譬如禽庆逰五岳得其四他年谢羁鞅更拟探灵閟一削陆羽经别续庐山记
　　小孤山守风
　　已过落星石前临大雷岸水宿淹期程日暮中流半紞紞戍鼓鸣萧萧水禽散愁对小姑祠灵风送波澜
　　彭泽雨泊有怀陶公
　　陶公令彭泽柴桑一舍耳犹对匡庐山共饮西江水一朝悟昨非扁舟归栗里笑指故山云吾心亦如此我来彭泽县秋田没沙觜急雨送寒潮三叹顔延诔
　　三山矶
　　澄江日夕浄归鸟投前浦明霞散沦漪轻飇憺容与南临春糓溪北眺濡须坞何处是三山沙头驻鸣橹
　　采石太白楼观萧尺木画壁歌
　　落帆向牛渚直上太白楼锦袍乌帽太潇洒回看四壁风飕飕萧生何年画此雪色壁峯峦出没烟岚稠元气淋漓真宰妬江湖洞蛟龙愁呉观越观上海日苍烟九防横齐州祝融诸峯配朱鸟潇湘洞庭放逺逰峩眉雪照巫峡水匡庐瀑下彭湖流须防使我行万里瞥如怒隼凌清秋我生海隅近岱畎西逰曾上瞿唐舟昨登五老弄瀑布却临三峡窥龙湫七十二峯身未到苍梧已略天南头太白逰踪徧四海晚爱青山采石聊淹留丈夫当为黄鹄举下视燕雀徒啁啾
　　奉符古城
　　我行奉符城不见昆仑迹何处仙人闾青山绕长陌惟闻党竹溪髣髴南邨宅
　　徂徕山
　　云隂移徂徕影覆汶河水下有贤人居清风被田里一杯讵能容千秋今庙祀
　　杨家硿
　　诘曲皆红泉纵横半白石石暎月明时泉喧风雨夕爱此故乡山临流布瑶席
　　瓮口峡
　　岱宗趋肃然【吾乡长白即史记所谓禅泰山下阯东北肃然山亦曰副岳也】隂齐阳则鲁中有峡谷台连峯作门户石壁造天闗萧萧緑萝雨
　　行经鹊华二山间即目
　　山海作经首鹊山招摇之桂生其间丽【音几】之水出其下祝余四照花斓斒今此鹊山勿乃是越人陈迹谁追攀泺水南来纡且直罗生夹岸蘅芜葌隔水正望华不注疑临玉镜窥烟鬟是耶非耶看不定尹邢双照蛾眉弯被山防琈不收拾蒸栗黄润丹砂殷七十二闸逺钩带如棊布子交周环栁花满树緑于染杏花防地红斑斑始知今日已寒食泼火小雨回天悭濯缨湖亭好烟景春波澹沲清心顔回首却望卫河北风沙莽苍连雄闗
　　啸园杂题八首
　　梭山
　　云是天孙梭何年化空碧萧条松桂林晻霭幽人宅不妨折齿人长兹置岩石
　　见山亭【张公茂兰故居正徳间进士也时人语曰天下清官张茂兰】
　　入门不见日风动千箖箊孤亭在竹中犹传清士居世无刘伯畊岂慕貂襜褕【张官京师冬无絮衣遗者皆不受东阿刘田伯畊以衣送之乃受曰世惟刘伯畊衣可服耳竹中见左传海岱清士见世説】
　　长白深处
　　肃然万壑深结庐最深处昔睹封禅仪今余采樵路惟有汉时云悠悠自来去
　　猗玕洞
　　古潭深不测石梁架岩洞中有蛰龙蟠鳞甲欲飞动明玕照清流幽禽时一哢
　　勘书阁
　　北齐勘书图流传子华作【杨子华有勘书图】髣髴邢魏流剑佩文林阁从容四库间何如百城乐
　　海燕楼
　　朱楼玳瑁梁春社红襟燕年年思故巢涎涎防相见花动仓琅根美人起常宴
　　横翠阁
　　髙阁冠清溪雪浪相回薄帘卷暮山晴衣霑空翠落烟暝竹林间归飞双白鹤
　　浄友亭
　　斑竹已解防翠菼复如鵻虚堂受荷气疎帘漾文漪风标两公子照影时来窥
　　米海岳研山歌为朱竹垞翰林赋【许文穆公故物后归朱文恪公】
　　海岳研山不可见人间空説研山图研山之图亦遭燬云烟过眼徒嗟吁宣和艮岳已尘刼矧乃片石轻锱铢永嘉流落几百载昭陵玉匣今亦无讵知神物有呵防星芒夜陨三天都太平宰相盛文物寳此何啻千璠璵古藤书屋花未放主人爱客招吾徒眼中突兀忽见此乍疑几席罗衡巫壶中九华那足拟仇池枉用夸髥苏三茅地肺互钩带二华云气相萦纡蛟龙屈蟠待雷雨仙灵髣髴回軿车华葢一峯独秀拔宛挿玉笏翘犀株翠峦玉笋左右列脽尻股脚相欹扶上洞下洞閟曲折潜通小有涵空虚龙池幽窈騐雨颇疑中有骊龙珠峯独者蜀属者峄上泉有埒下有澞座客摩挲三叹息苍然古色生眉须海岳之庵书画舫几伴此老浮江湖巧偷豪夺歴千刼阅尽春秋如蟪蛄翰林好事过颠米日餐蛾緑忘饥劬沧江夜夜虹贯月莫令光怪惊菰芦
　　飞仙阁
　　山行喜乗流江平况如练岝防有开阖竹树一葱蒨人言利州风今朝泠然善滩如涂毒鼔舟剧离箭仰眺飞仙阁鸟道危一线弯环歴三朝向背穷九面绛云卷轻绡白日递隠见嘉陵碧玉色晴雨皆婉娈想见吴道应诏大同殿此生两经行天遣追胜践醉帽停乌奴已泊益昌县【蜀谚云利州风雅州雨】
　　泛嘉陵江至益昌【今昭化县】怀何易于
　　益昌古利州由来五达衢白水合嘉陵山谷相盘纡我有泛舟役万里经川涂望古怀清芬所思何易于刺史乗春下画鹢盛嬉娱前舟载賔客后舟罗笙竽索民为挽舟牵繂须百夫县令腰笏前挽舟自先驱刺史惊问状县令乃前趋方春耕且蚕民力方勤劬令适暇无事可以充卒徒刺史闻之慙上马如亡逋仁人重一言能使民力苏考献徴樵文摭之载唐书累百守令中尚有斯人无作诗告有位磬石镵山隅
　　题张敦复大宗伯赐金园图
　　我昔曽过龙眠山山雪苍茫嵗方晏龙眠山庄知有无空向图中几回见遗墟但指璇源馆【在舒城亦伯时别业】芒鞵未踏垂云沜祗今弹指阅七载过眼流光等飞电龙眠尚书早致身玊斧森沉侍清燕承恩暂许休沐归朱提赐出蓬莱殿鉴湖一曲落公手草木云岚荷深眷数问家金共賔客遗事兰陵何足羡三年却返承明庐梦寐家山写东绢溪流百曲学印文山色千层累重甗龙公鸾尾歗烟雨鹿角鼠须饱霜霰防岈忽断渔浦开仰见云中写飞练草堂抱膝还读书乐此长年可忘倦此山此图世希有终拟他年追胜践待公功成归故山江帆更乞樵风便
　　梦逰三山图歌为尤悔庵太史赋
　　故人昨有梦梦落沧海东海中三神山往来倐忽随长风上有金银宫阙互亏蔽下有云涛汩没相撞舂萧洒古仙人漆园傲吏逍遥翁嵗星不见几千嵗划然一啸惊鸿防【鸿防泽见郭宪东方先生传】羲皇上人北牕卧流观山海须防中谪仙骑鲸去采石玉局西返峨眉峯或被天衣驾烟鸿或乗云气骑飞龙西堂八十方两瞳生不并世道则同笑指桑田洗毛髓下视六合尘蒙蒙兠率海山等防戏梦耶觉耶皆虚空三千里外讯占梦汉廷尚有大王公
　　甘泉宫长生瓦歌为林吉人作并寄同人
　　汉宫一百四十五【三辅黄图汉畿千里内外宫馆一百四十五所】横絶南山包九未央建章最广丽渭北更起甘泉宫甘泉之山化金碧千门万户交玲珑通天台髙屹宫表下瞰云雨青蒙蒙武皇求仙跨沧海射鱼牵犬东门东【秦始皇纪立石东海上以为秦东门】孙卿已诛五利死飞亷桂馆犹巃嵸上陵磨剑势一变云阳烟草悲秋风甲帐珠帘尽黄土何况片瓦埋荒丛林生好古极幽赜短衣匹马空山中太乙坛边吊钩弋悲歌踯躅斜阳红此瓦出土事非偶长生古篆疑神工濯以清泉袭绨锦携归岭海光熊熊令弟绘图亟示我使我怀古心忡忡终南渭水旧逰歴汉家陵阙随飞蓬岂知一瓦供赏识逺与石鼓岐阳同兄视羽阳【或作棫】弟铜雀纎儿慎勿加磨礲




　　精华録巻四
　　钦定四库全书
　　精华録巻五
　　刑部尚书王士祯撰
　　今体诗
　　清明后三日邹平西郭赋诗
　　雨歇西原上莺花事事妍青山环县郭白鸟破溪烟墟落明流外园林霁景前永怀兰渚客行怅暮春天
　　蚕词四首
　　青青桑叶映回塘三月红蚕欲暖房相约明朝南陌去背人先祭马头娘
　　戴胜初来水染蓝女桑浓叶满江南谁家少妇青丝笼知向香闺饲女蚕
　　玊蛾飞飞金茧酥蚕时几日闭门枢白苇与侬作璘借黄金与侬作踟躇
　　鸠鸣屋角桑叶低三眠四眠蚕始齐小姑娇小好闲事簇蚕学罢学添梯
　　山蚕词四首
　　清溪槲叶始蒙蒙树底春蚕叶叶通曽説蚕丛蜀道险谁知齐道亦蚕丛
　　那问蚕奁更火箱春山到处是蚕房槲林正緑园碧闲却猗猗陌上桑
　　春茧秋丝各自谙一年三熟胜江南柘蚕成后寒蚕续不道吴王八蠒蚕
　　尺五竿头络色丝龙梭玉镊动妍姿红闺小女生来惯中妇流黄定未知
　　雨止
　　碧汉歇微雨美人横素琴牕前明月影洞口緑萝隂邱壑结遥想茅茨清道心稍闻西涧水寂歴响空林
　　阮亭秋霁有怀西山寄徐五
　　孤亭新霁后藤竹夜凉生忽忆西峯寺曽经采药行夕阳云木秀秋雨石泉清不见烟霞侣相思空复情
　　南唐宫词六首
　　细雪霏霏落院门金铺鸳甃早黄昏宫中玉女随君侧搏得春冰带爪防
　　曽邀醉舞媚君王鬓朶珠翘别様妆红烛当筵新破就更将金屑谱霓裳
　　簟锦鸾绫万卷殊澄心堂里皁罗防保仪玉貌空倾国妙选深宫但掌书
　　御沟桃叶水潺潺姊妹承恩并玉顔花底自成金叶格宫中齐唱念家山
　　花下投籖漏滴壶秦淮宫殿浸虚无从兹明月无顔色御阁新悬照夜珠
　　重午龙舟嵗嵗陈轻鳬飞燕各如云瓦官阁下黄花涨别有凌波水上军
　　闻雁
　　缥缈凉天数雁鸣几家砧杵起秋声怀人江上枫初落卧病空堂雨易成尺素经时常北望暮云无际且南征沅湘一带多兵甲莫动髙楼少妇情
　　蠡勺亭观海二首和家兄西樵
　　春浪防鱼龙惊涛与汉通石华秋防雪海扇夜乗风徐市荒唐后秦台灭没中扶桑试晞发朝日万山红吾庐临少海及此更空苍飞观图云气灵槎着日傍十洲真浩六博足翺翔乗蹻何年去重来览下方
　　秋暮与家兄礼吉叔子小饮有怀
　　萧瑟秋为气凋蘦始欲愁酒人方落魄名士半离忧桂树犹招隠云旗未逺逰吾曹如野鹤偃蹇待浮邱
　　秋栁四首
　　秋来何处最消魂残照西风白下门他日差池春燕影祗今憔悴晩烟防愁生陌上黄骢曲梦逺江南乌夜邨莫聴临风三弄笛玉闗哀怨总难论
　　娟娟凉露欲为霜万缕千条拂玉塘浦里青荷中妇镜江干黄竹女儿箱空怜板渚隋堤水不见琅琊大道王若过洛阳风景地含情重问永丰坊
　　东风作絮糁春衣太息萧条景物非扶荔宫中花事尽灵和殿里昔人稀相逢南雁皆愁侣好语西乌莫夜飞往日风流问枚叔梁园回首素心违
　　桃根桃叶镇相怜眺尽平芜欲化烟秋色向人犹旖旎春闺曽与致纒绵新愁帝子悲今日旧事公孙忆往年记否青门珠络鼓松枝相映夕阳边
　　息斋夜宿即事怀故园
　　夜来微雨歇河汉在西堂萤火出深碧池荷闻暗香开牕邻竹树髙枕忆沧浪此夕南枝鸟无因到故乡
　　采莼曲四首
　　湘湖雉尾莼郅支马肝石采莼作莼羮底用作方伯不食上湖荇但采下湖莼縁流棹歌去西风愁杀人采莼临浅流采莲在深渚欢似莼心滑那识莲心苦莼丝何纒绵柔白胜玉臂持作千里羮朝朝下盐防
　　即事作二首
　　草堂残雪后不出系南邨暮鸟常穿屋寒家少门读书慕终古养疾乐邱园顾已惭通隠浮沉莫更论二十偶通籍三年归旧林聊知返初服岂敢谢朝簮遯迹思壶口忘机忆汉隂终当与啸父天路试相寻
　　读史杂感八首
　　王谢乌衣六代同名家龙虎盛江东可怜东邸銮舆出仆射终当愧侍中
　　过江名义共推袁宋室孤臣念愍孙千古消魂石城曲司徒家世本阳源
　　凿地莲花映雉头却忘鼙鼓下荆州白门一决须防事枉向宫中拜蒋侯
　　结发从戎老战争挥鞭立就十三城凉风堂侧桃枝戏絶胜平阳九道兵
　　江陵士马控西疆坐使吹唇沸建康湘土寻戈同气尽却教韦粲死青塘
　　殿中拥槊唱无愁江左重开南豫州十万敌军齐北哭至今淝水不曽流
　　汾上军书夜刺闺天池较猎未言归不愁粉镜悤悤去更语官家杀一围
　　芳华苑里奏名倡积翠池边舍利装衍得鱼龙新散乐大家恩赐学曹王
　　雪后答东痴见忆之作
　　昨夜东臯雪凭谁问隠居不知髙卧者嵗杪意何如井邑频忧税溪山早著书因垂楚兰咏吟望一愁予
　　雪后怀家兄西樵
　　竹林上斜照陋巷无车辙千里暮相思独对空庭雪
　　别万大屏杨胜林
　　别鹤念湖海离羣秋夜心风声郧口暮江色御亭深去路分吴楚相思各滞滛闗门今夕雨萧飒动寒砧
　　法庆寺阁上望云门山
　　祗园有珠阁髙出碧林端落日眺平楚青山生暮寒归云天际去逺树坐中看今夕云门月无人照戒坛
　　即目
　　苍苍逺烟起槭槭疎林响落日隠西山人耕古原上
　　浒山道中
　　断霭望沉沉闗河嵗暮心苍山连冻浦雪屋入寒林鳬防荒陂晚鸡豚古社深墨王亭畔路载酒忆登临
　　南园池上
　　清言不觉暑纎月生西林苔径少尘色夜猿清道心渔樵晚多侣风壑静同音防学涓髙术隂潭鸣玊琴
　　阻雨望醴泉寺用徐昌谷韵
　　志公飞钖处岩壑至今深青山路苍苍脩竹林法云悬瀑影幽鸟乱泉音自叹尘中驾空劳出世心
　　题迪功集
　　昭代婵娟子徐卿雅好文称诗如典午谭艺似参军濩落云霞质飘摇鸾鹤羣祗应禹洞里灵迹待夫君
　　寄董樵
　　闻卜昆仑宅栖迟嵗几更人烟分蜃影海峤出秋晴岛屋闲垂钓山田晩罢耕多君离乱日白社独逃名
　　题公防苏门图巻
　　曽学如鸾防心怀汲县逰秋清啸台月竹映百泉流小隠何年卜名山一巻收聊当共嵇阮把臂向林邱
　　纪事
　　天夀苍凉石兽陈荒原惊见翠华春
　　君王泪洒思陵树玉盌金鳬感侍臣
　　髙邮雨泊
　　寒雨秦邮夜泊船南湖新涨水连天风流不见秦淮海寂寞人间五百年
　　淮安新城有感二首
　　泽国隂多暑气微一城烟霭昼霏霏春风逺岸江蓠长暮雨空堤燕子飞四镇虫沙成底事五王龙种竟无归行人泪堕官桥栁披拂长条已十围
　　开府当年据上防建牙赐爵冠通侯即看别院连云起更引长淮作带流荒径人稀鼪鼬啸野塘风急荻芦秋永嘉南渡须防事忍向新亭问楚囚
　　江上寄程昆仑二首
　　白浪金山寺青山鐡瓮城故人今不见杨栁作秋声江北望江南祗隔江津水日暮寒潮生愁心满扬子余澹心寄金陵咏怀古迹诗却寄二首
　　千古秦淮水东流绕旧京江南戎马后愁杀庾兰成钟阜蒋侯祠青溪江令宅传得石城诗肠断芜城客
　　再过露筋祠
　　翠羽明珰尚俨然湖云祠树碧于烟行人系缆月初堕门外野风开白莲
　　青山
　　晨雨过青山漠漠寒烟织不见秣陵城坐爱秋江色
　　江上
　　吴头楚尾路如何烟雨秋深暗白波晩趁寒潮渡江去满林黄叶雁声多
　　即目
　　萧条秋雨夕苍茫楚江晦时见一舟行蒙蒙水云外
　　皇厰河
　　鳬防被沙洲沿洄一径幽萍花纷曲岸竹色压回流晩鼓沧江戍人家白板楼好乗蔓水溪上问渔舟
　　雨后观音门渡江
　　饱挂轻帆趁暮晴寒江依约落潮平呉山带雨参差没楚火沿流次第生名士尚传挥扇渡踏歌终怨石头城南朝无限伤心史惆怅秦淮玉笛声
　　晓雨复登燕子矶絶顶
　　岷涛万里望中收振策危矶最上头呉楚青苍分极浦江山平逺入新秋永嘉南渡人皆尽建业西风水自流酾酒重悲天堑险浴鳬飞鹭满汀洲
　　题徐半山山居图
　　先生竟学道自制水田衣独卧寒林静故人相见稀晩凉松鼠落晓日竹鸡飞乱叶千峰里行歌何处归
　　登金山二首
　　振衣直上江天阁怀古仍登海岳楼三楚风涛杯底合九江云物坐中收石簰落照翻孤影玉带山门访旧逰我醉吟诗最髙顶蛟龙惊起暮潮秋
　　三山缥缈望如何有客褰裳俛逝波絶顶髙秋盘鹳鹤大江白日踏鼋鼍泠泠钟梵云间出歴歴帆樯槛外过京口由来开府地不堪东望尚干戈
　　丹阳二首
　　夜火丹阳郭移舟暂解维川涂纷雨雪弥望逺凄其戍鼔兰陵镇荒烟葛令祠五湖行渐近杳杳欲何之曲阿后湖路百里望南徐解缆从渔父临风诵卜居庱亭朝射虎练水暮观鱼如此堪终老穷愁悔著书
　　润州怀古二首
　　楚云直下大江流铁瓮城髙落木秋宋帝南徐犹作镇萧公北顾更名楼江山胜迹留三国海道烽烟动五州见説孙卢西犯日青怜白浪使人愁
　　兴亡六代已销沉对此茫茫思不禁黄鹄山头寒雨暝佛貍帐外暮涛深兵闻北府千年劲云入西津一片隂兴剧且倾京口酒三山披豁足开襟
　　焦山晓送昆仑还京口
　　山堂振法鼔江月挂寒树遥送江南人鸡鸣峭帆去
　　海岳庵拜蘓米二公像
　　前辈风流地为庵易研山浄名犹故迹磨衲识清顔江月长如此髙人去不还惟应余翰墨终古照人间
　　洲渡江二首
　　昨上京江北固楼微茫风日见洲层层逺树浮青荠叶叶轻帆起白鸥
　　扬子桥头鸡未鸣洲城外日东生风波不惮西津渡一见金焦双眼明
　　吕城雪霁二首
　　鸡鸣吕城镇日出市桥东雪屋回汀口烟樯野竹中鸟飞皆贴水舟泛若乗空古迹成荒垒行行慨阿防午夜云阳道扁舟狎老渔神亭雪几许直渎路何如烟水怀前侣江湖未定居断桥丛树里何处卜吾庐
　　舟暮
　　向晩金牛道林寒响宿禽雪晴烟树小日夕竹园深川路通萧港扁舟动越吟兰陵今夜酒无那故乡心
　　浒墅舟中眺阳山残雪
　　日出阳山外参差见几峯依稀露烟霭窈窕明云松忽忆梅花发清溪深万重扁舟欲乗兴杳杳暮天钟
　　虎邱
　　阖庐霸业夕阳沉钟梵空山自古今剑去虎邱青嶂在水枯鹤涧碧苔侵吴宫歌散声犹苦越絶书成怨不任惟有生公台畔石年年白月照禅心
　　阖庐墓
　　剑池春日水清虚石壁临风吊阖庐于越行成谁狡狯夫椒往事重欷歔飘零王气传金虎寂寞空山玊鱼太息恩讐竟何在荒台青草认姑胥
　　姑蘓怀古三首
　　争长黄池未济师余皇舟已徙熊夷山川终古迷商鲁花草千年怨种蠡故国魂销吴苑水行人肠断越溪丝竹枝声里春将尽破楚门东暮雨时
　　斜日停桡唤奈何横塘声散采莲歌青山古道通阊阖緑黛春风忆苎萝废苑愔愔花欲暮长洲淼淼水空波千金枉铸鸱夷像鸟自髙飞避网罗
　　山径何时玉鳬兴亡转瞬日西徂越人已自筹三防秋祭当年竟五湖雨过麋城空碧草春深鹤市半青芜伤心更有南阳宰不独寒潮泣子胥【文种叹曰南阳之宰而为越王之禽】
　　夜雨题寒山寺寄西樵礼吉二首
　　日暮东塘正落潮孤篷泊处雨潇潇疎钟夜火寒山寺记过吴枫第几桥
　　枫叶萧条水驿空离居千里怅难同十年旧约江南梦独聴寒山半夜钟
　　虎山擅胜阁眺光福以雨阻不得往
　　虎山桥畔尽层松掩映寒流古寺红却上重楼看邓尉太湖西去雨蒙蒙
　　雨夜宿圣恩寺还元阁
　　梅树初花石涧流满山香雪送行舟三更萧瑟湖边雨百尺髙寒水上楼师子窟中岚翠合法华山外暝烟收霜天欲晓鲸音起万壑声从何处求
　　山中寄叔子时阻雨浒墅
　　平生兄弟逺逰心世外栖约共寻涧道名花任开落湖天春水半晴隂何山往事思求防五岳前期负向禽遥忆孤篷宿烟雨青芝南望白云深
　　邓尉竹枝词六首
　　二月梅花烂漫开逰人多自虎山来新安坞畔重重树画舫青油日几回
　　邓尉山头片雨晴司徒庙下晩潮生却登七十二峯阁玉柱银房相向明
　　西施洞望米堆山夕翠朝烟拥髻鬟不道鸱夷曽载去至今人在五湖间
　　西来铜井又铜坑山势髙低有二名试上峯光福塔白波翠巘两边生
　　枫桥估客入山来艓子多从木渎开玛瑙冰盘堆万颗西林五月熟杨梅
　　緑黛遥浮玉镜间峯峦千叠水弯环居人却厌真山好袁墓南头看假山
　　题春申涧
　　桃夏遗宫废章华蔓草深但余流水意如聴女环琴
　　春申涧上
　　望涧亭边野望新明流秀嶂碧粼粼青山终古连秦隖珠履何年问楚人冰雪倒悬三峡水风烟遥接五湖濵李园已事成荒草太息空祠一怆神
　　惠山下邹流绮过访
　　雨后明月来照见下山路人语隔谿烟借问停舟处
　　江上望青山忆旧二首
　　扬子秋残暮雨时笛声防影共迷离重来三月青山道一片风帆万栁丝
　　长江如练布颿轻千里山连建业城草长莺啼花满树江邨风物过清明
　　访纪伯紫隠居
　　闲踏春泥着屐来烟波百曲孝侯台柴门径僻少人迹门外野棠花乱开
　　题沈朗倩石厓秋栁小景
　　宫栁烟含六代愁丝丝畏见冶城秋无情画里逢摇落一夜西风满石头
　　秦淮杂诗十四首
　　年来肠断秣陵舟梦绕秦淮水上楼十日雨丝风片里浓春烟景似残秋
　　结绮临春尽已墟琼枝璧月怨何如惟余一片青溪水犹傍南朝江令居
　　桃叶桃根最有情琅琊风调旧知名即看渡口花空发更有何人打桨迎
　　三月秦淮新涨迟千株杨栁尽垂丝可怜一様西川种不似灵和殿里时
　　潮落秦淮春复秋莫愁好作石城逰年来愁与春潮满不信湖名尚莫愁
　　青溪水木最清华王谢乌衣六代夸不奈更寻江总宅寒烟已失段侯家
　　当年赐第有辉光开国中山异姓王莫问万春园旧事朱门草没大功坊
　　新歌细字写冰纨小部君王带笑看千载秦淮呜咽水不应仍恨孔都官【光时阮司马以吴绫作朱丝阑书燕子笺诸剧进宫中】
　　旧院风流数顿扬棃园往事泪沾裳樽前白发谈天寳零落人间脱十娘
　　传夀清歌沙嫩箫红牙紫玉夜相邀而今明月空如水不见青溪长板桥
　　新月髙髙夜漏分枣花帘子水沉薫石桥巷口诸年少解唱当年白练裠
　　玉牕清晓拂多罗处处凭栏更踏歌尽日凝妆明镜里水晶帘影映横波
　　北里新词那易闻欲乗秋水问湘君传来好句红鹦鹉今日青溪有范云【云字双玉有红鹦鹉诗最佳】
　　十里清淮水蔚蓝板桥斜日栁毵毵栖鸦流水空萧瑟不见题诗纪阿男【阿男秋栁句云栖鸦流水防秋光诗人伯紫之妹也】
　　长干寺
　　门外长干道林端钟阜云浮图挿霄汉临眺絶人羣宫阙秋声合沧江晓势分髙台元咫尺花雨日氤氲
　　登观音阁眺望
　　幕府山头晩吹凉登髙望逺极苍茫蒙蒙夕照开棠邑叶叶风帆下建康画阁临江飞鸟外丹崖拔地暮云旁娑罗花发香林浄坐聴微钟出上方
　　大风渡江三首
　　凿翠流丹杳霭间银涛雪浪急潺湲布帆十尺如飞鸟卧看金陵两岸山
　　红襟双燕掠波轻夹岸飞花细浪生南北船过不得语风帆一霎翦江行
　　连山喷雪浪嵯峨片片乗流竹箭过忆昨伤春三月暮江东门外栁枝多
　　题余氏女子绣浣纱洛神图二首
　　溪水粼粼见浣纱苎萝春色玉人家丝丝绣出吴宫怨碧石清江是若耶
　　明珠翠羽魏宫妆洛水微波正长欲写陈王旧时恨唾绒兼仿十三行
　　登洲大观楼见月怀西樵
　　帆影落洲髙城四望秋回飔闻玉笛凉月满江楼清切三山影流光万里愁有怀谢希逸江左思悠悠
　　真州城南作
　　真州城南天下稀人家终日在清晖长桥渔浦晩潮落曲港丛祠水鹤飞新月初黄映江出逺山一碧送船归白沙洲上楼台静好与提壶坐翠微
　　昭阳舟中读闺秀徐幼芬遗诗寄李季子二首
　　昭阳北望景依依江栁微黄燕雁飞空忆谢家才调美青丝曽解小郎围
　　自来学得谢公碁博士风流幼妇词未免有情看不得桥南荀令断肠诗【幼芬七嵗能与父奕】
　　陈洪绶水仙竹二首【为周栎园侍郎题】
　　清泠池畔梁园种奈此生绡素影何更写东阿旧时恨芝田馆外见凌波
　　玲珑疎影玉缤纷比似江梅迥不羣特向苍梧分一本泪防斑处伴湘君
　　樊圻画
　　芦荻无花秋水长澹云微雨似潇湘雁声摇落孤舟逺何处青山是岳阳
　　叶欣画
　　偶来独立碧谿头石涧茅亭白日幽风雨欲来山欲暝万松隂里飒寒流
　　李念慈画
　　君家泾水阳终南在当面紫阁与皇陂宛向图中见
　　杨枝紫云曲二首
　　名园一树緑杨枝眠起东风踠地垂忆向灞陵三月见飞花如雪飐轻丝
　　黄金屈膝玉交杯坐烬银荷叶上灰法曲只从天上得人间那识紫云回
　　董公祠
　　董公祠庙已荒凉凭吊西京意倍伤漫以园陵劳主父祗将经术奉骄王时逢明主身空老志在春秋道正长我自爱传繁露学玉杯曽问广川乡
　　寄答汪苕文二首
　　光福镇前白鹤飞崦东崦西雨霏微旧逰正及梅花发忆尔渔阳桑叶稀三载漫求方朔米此行真息汉隂机烽烟满地忧租税石室金庭少是非
　　夫君蝉蜕辞轩冕径欲石公山下居秋晩洞庭收橘实月明震泽钓鲈鱼直从甪里寻真隠莫问明庭有荐书抗迹何妨五湖长由来名士半樵渔
　　送陈其年归宜兴
　　雪霰毘陵道烟霞阳羡天山从洞庭起水与贡湖连陈子青云客岩居傍善卷那能乗白鹤及尔御风烟
　　冬日登海陵徳香阁
　　槛外红梅初吐蕚千枝万朶压檐低淮南斜日登髙阁目极寒芜雪涨溪
　　频嵗
　　频嵗孙恩乱颿樯压海头传烽连戍垒野哭聚沙洲司马能清野天吴渐穏流江淮非异土飘泊汝何忧
　　淮隂雪夜
　　昨嵗钓台大风雪今来风雪又维舟枚臯里畔树不辨淮隂祠前冰乱流俛仰古今可太息侧身天地多烦忧苦闻渤海金笳动故国何因得散愁
　　蒋虎臣修撰述天台之逰赋赠
　　太史三茅隠朱顔薄世荣言寻沃洲路遥向赤霞城语识寒山妙诗同太白清石梁横地底今夜梦经行
　　送徐存永归闽擕家之湖南
　　旧家枫岭外去住复何言海上田园失归途雨雪繁家移建溪水人聴楚山猿未吊长沙傅知君已断魂
　　秦邮曲二首
　　盂湖萧萧风色秋神鸦竞食啸渔舟夜半湖心明月上还疑神女弄珠逰
　　今年孟冬河水干万夫畚锸聚河干行河使者黄符下敢道无衣风雪寒
　　寄竹林寺诸道人
　　潇洒城南寺亭亭干竹林涧流残雪积春气逺江隂石壁牕中直梅花腊后深戴公山下路扶病忆登临
　　杂题萧尺木画册四首【为郑御史作】
　　旛影依稀选佛塲白云深处剧清凉迢迢涧水空花出寂寂寒山贝叶香
　　山城水郭苍茫里曲栈疎林逺近中太息欧湖老诗史直将劲笔压闗穜
　　笭箵沿溪踏乱流秋深芦荻风飕飕若得五湖三畆宅便须随汝钓槎头
　　平生酒态中散目送飞鸿坐竹林闲向梅花弹一曲落花乱防碧流深
　　题栈道飞雪图送曾道扶之汉中
　　西指褒斜路凄然送逺心干峯盘雪栈数骑出云林蜀道连天起秦闗入望深今宵画图里如聴暝猿吟
　　二月五日淮隂作
　　二月五日春已半淮南风物剧骎骎麦苗乱茁垂杨岸蝴蝶交飞花树林白羽徴兵吴防逺黄巾掠地海堧深何时戍罢狼烟浄击壤长从田父吟
　　环溪观玉兰同朱秋厓陈冰壑
　　淮南二月好天气八寳城中春鸟鸣溪阁客来寻旧约辛夷花发值新晴回风雪霰当杯落迟日云霞拂槛生杏叶栁枝俱髣髴惊心袚褉逼清明
　　送苕文之京二首
　　淼淼江湖春水生淮南风景过清明故人恰向愁中至感激真从难后平竹外寒烟步镇花时细雨广陵城谢公埭下通宵语酒冷香残十载情
　　潦倒徒成未拂衣疎狂真与世相违南徐载鹤横江去西碛看花压防归此去故人京雒少莫教逺道尺书稀岭南程五如相问为道维摩减带围【载鹤探梅皆余与苕文近事】
　　絶句
　　波绕雷塘一带流至今水调怨扬州年来惯聴吴娘曲暮雨潇潇水阁头
　　寄陈伯玑金陵
　　东风作意吹杨栁緑到芜城第几桥欲折一枝寄相忆隔江残笛雨潇潇
　　赠蒋虎臣先生
　　卢橘已垂实杨梅初满林仙人一相访樽酒话同心天台烟雾逺华阳邱壑深平生山水意兹夕寄瑶琴
　　红桥二首
　　舟入红桥路垂杨面面风销魂一曲水终古傍隋宫水榭迎新秋素舸自孤往漠漠栁绵飞时时落波上
　　真州絶句五首
　　扬州西去是真州河水清清江水流斜日估帆相次泊笛声遥起暮江楼
　　白沙江头春日时江花江草望参差行人记得曽逰地长板桥南旧酒旗
　　晓上江楼最上层去帆婀娜意难胜白沙亭下潮千尺直送离心到秣陵
　　江干多是钓人居栁陌菱塘一带疎好是日斜风定后半江红树卖鲈鱼
　　江乡春事最堪怜寒食清明欲禁烟残月晓风仙掌路何人为吊栁屯田【栁耆卿墓在城西仙人掌】
　　和李退庵侍郎读水经注怀洞庭之作
　　楚望经时入窅防岳阳楼上数峰青曽临南极浮湘水坐对西风忆洞庭斑竹想从春后长落梅犹向笛中聴新诗吟罢愁多少肠断当年帝子灵
　　江东
　　江东人物旧难俦遗老飘零半白头斑管题诗吴祭酒【梅村】红顔顾曲袁荆州【萚庵】太常缣素云烟落【烟客】宗伯文章江汉流【华亭】径欲相从破萧瑟片颿髙挂五湖秋
　　吴公台
　　大业那堪问长城怨有余回头成一笑三十六封书
　　青旸道中二首
　　黛色横天际苍苍秦望山东巡殊不返流恨此山间脩竹被晴川沦涟映空曲日夕雪初消人家在寒緑
　　江隂何明府邀登君山
　　楚相何年邑凄凉此独经棘门成宿草浮逺祗空亭【上有亭名浮逺】半壁收吴楚空江入杳冥却思洞庭上一十二峯青
　　邓玉书检讨招饮梅园
　　暨阳城外路倚棹数寒鸦何处吹横笛江南雪后槎故人碧山隠招我问梅花更上花间阁香山数防斜髙桥晓望惠山寄修逺留仙心甫流绮
　　清盥披衣开帘见九峯烟深微辨树潮落缓闻钟秦坞望中近髙流何处逢那能品泉水与尔趺长松
　　润州晓渡用皇甫冉万嵗楼韵
　　练湖分艇怅何依北渡回看云树微白下西来潮正落丹阳南去雁还飞笛残逺步新愁集酒醒江闗旅梦稀铁瓮城边重怀古当年万马蹴重围
　　题赵澄画【为周栎园侍郎题】
　　烟栁南朝寺风花建业城年年春尽日玊笛唤愁生
　　銮江舟中雪霁月出即事题邹喆画
　　拂晓春寒重扬帆急霰侵月明生水际积雪满空林岸火推篷近渔庵闭户深平生剡溪兴兹夕是山隂
　　葛一龙枇杷
　　洞庭诗人葛震父画成卢橘亦清苍想他缥缈峯头坐快写西林五月黄
　　亡名氏画
　　芦荻萧萧山气隂横笛吹作苍龙吟一声入破铁皆裂举世无人知我心
　　恽向千岩竞秀图
　　万壑千岩云雾生曹娥江外几峯晴分明乞与樵风便身向山隂道上行
　　马士英画
　　秦淮徃事已如斯断素流传自阿谁比似南朝诸狎客何如江令擘笺时
　　叶欣离宫秋晓
　　翠华寂寂罢宸游苑树声凄碧水流一片败荷千防叶灵波宫外不胜秋
　　送叶子吉编修入都
　　憔悴江潭客
　　先皇侍从臣宫车一朝出三别
　　帝城春自洒苍梧泪行吟楚泽濵重来清切地忆奉属车尘
　　送家兄礼吉归济南二首
　　龙山晴雪马蹄长山翠湖云罨画香好到旗亭寒贳酒双鬟低按小秦王
　　锦秋湖边稻花凉锦秋亭下鲈鱼香垂虹秋色一千里秋到呉淞思故乡
　　戏仿元遗山论诗絶句三十二首
　　巾角弹碁妙五官搔头傅粉对邯郸风流浊世佳公子复有才名压建安
　　五字清晨登陇首羌无故实使人思定知妙不闗文字已是千秋幼妇词
　　青莲才笔九州横六代淫哇总废声白纻青山魂魄在一生低首谢宣城
　　挂席名山都未逢浔阳喜见香罏峯高情合受维摩诘浣笔为图写孟公
　　杜家笺传太纷拏虞赵诸贤尽守株苦为南华求向郭前惟山谷后钱卢
　　漫郎生及开元日与世聱牙古性情谁嗣箧中冰雪句谷音一巻独铮铮
　　风怀澄澹推韦栁佳处多从五字求解识无声弦指妙栁州那得并苏州
　　中兴髙步属钱郎拈得维摩一瓣香不解雌黄髙仲武长城何意贬文房
　　草堂乐府擅惊竒杜老哀时托兴防元白张王皆古意不曽辛苦学妃豨
　　广大居然太傅宜沙中金屑苦难披诗名流播鸡林逺独媿文章替左司
　　獭祭曽惊博奥殚一篇锦瑟解人难千年毛郑功臣在犹有弥天释道安
　　涪翁掉臂自清新未许传衣蹑后尘郤笑儿孙媚初祖强将配飨杜陵人
　　诗人一字苦防搜论古应从象罔求不是临川王介甫谁知暝色赴春愁
　　苦学昌黎未赏音偶思螺蛤见公心平生自负庐山作才尽禅房花木深
　　林际春申语太颠园林半树景幽偏豫章孤诣谁能解不是晓人休浪传
　　铁厓乐府气淋漓渊頴歌行格尽奇耳食纷纷説开寳几人眼见宋元诗
　　藐姑神人何大复致兼南雅更王风论交独直江西狱不独文塲角两雄
　　三代而还尽好名文人从古善相轻君看少谷山人死独有平生王子衡
　　正徳何如天寳年寇侵三辅血成川郑公变雅非闗杜听直应须辨古贤
　　十载钤山冰雪情青词自媚可怜生彦回不作中书死更遣悤悤唱渭城
　　接迹风人明月篇何郎妙悟本从天王扬卢骆当时体莫逐刀圭误后贤
　　翩翩安定四琼枝司直司勲絶妙词底事济南高月旦仅存水部数篇诗
　　中州何李并登坛治文流竞比肩讵识苏门高吏部啸台鸾鳯独逌然
　　文章烟月语原卑一见空同逈自奇天马行空脱羁靮更怜谭艺是吾师
　　济南文献百年稀白雪楼空宿草菲未及尚书有邉习犹传林雨忽沾衣
　　枫落呉江妙入神思君流水是天真何因防窜澄江练笑杀谈诗谢茂秦
　　来禽夫子本神清香茗才华未让兄徐庾文章建安作悔教书法掩诗名
　　海雪畸人死抱琴朱弦踈越有遗音九疑泪竹娥皇庙字字离骚屈宋心
　　澹云微雨小姑祠菊秀兰衰八月时记得朝鲜使臣语果然东国解声诗
　　溪水碧于前渡日桃花红是去年时江南肠断何人会只有崔郎七字诗【太仓崔华字不脽】
　　曾聴巴渝里社词三闾哀怨此中遗诗情合在空舲峡冷雁哀猿和竹枝
　　九嵗诗名铜雀台三年留滞楚江隈不如解唱黄麞者新自王戎墓下来
　　梦与唐祖命逰黄山
　　昨宵山中驾咫尺穷黄海梦里轩辕台迢迢复何在
　　至日怀申鳬盟兼寄张覆舆
　　晩雪融长至春风到广羊有书来逺道知汝卧清漳久客谙呉语行歌忆楚狂如闻岩壑里慢世得琴张太液兄家旧藏倪元镇画自题云萧萧风雨麦秋寒把笔临摹强自寛赖有俞君相慰籍松肪笋脯劝加餐此诗甚佳而云林集不载今年偶得松圆老人画爱其风格不减云林因用前韵题于左方
　　轻螺如髻秀堪餐新栁微黄晩涨寛应有扁舟天上坐鱼吹雪一江寒
　　方山道中
　　前山白云外缭绕一江横渔舍参差见风帆自在行烟花怜故国湖海寄浮生洗盏船头坐一声沙鸟鸣
　　步晩望
　　西日低衔步镇乱鸦飞去石帆山支颐独眺江南岸龙虎销沉怅等闲
　　望鸡笼山雪寄杜于皇
　　天半鸡笼雪遥遥逸兴徧春隂寒未散云壑更相鲜不辨谷中树应添岩下泉因怀杜陵叟拾橡此中眠
　　秦邮杂诗六首
　　夹岸人家短竹篱鸭头新緑雨如丝防年寒食秦邮路拂面杨花被酒时
　　国士无双秦少防堂堂坡老醉黄州高台防废文章在果是江河万古流【予方修文防台成】
　　露觔祠前水拍村平湖水暖生兰荪灵风斜日画旗卷时有神鸦归庙门
　　涛声东走海陵仓蛾子纷纷割据场三百年来陵谷变居人犹是説张王【张士诚元末据此】
　　三十六湖如玦环青苹风起白银湾红桥四百姑苏郡径合移来着此间
　　小桃初红栁垂隂甓社湖中花水深鸦头十五竹枝曲不聴歌声何处寻
　　茅山进香曲四首【扬俗舟人嵗以三月进香茅山戯为作此】
　　家住茱萸湾复湾年年三月上茅山白沙江边吹笛去赤山湖上赛神还
　　遥指三峯次第青五云深处拥云軿猿啼日暮神灵雨知是茅君欲现形
　　雷平峯前云气开池中隠约起风雷何人戏取华阳剑直割乖龙左耳来
　　江淮儿女爱孤篷水宿烟餐西复东但祝茅君赐安穏年年不怕石尤风
　　冶春絶句十二首【同林茂之前辈杜于皇孙豹人张祖望程穆倩孙无言许力臣师六修褉红桥酒间赋冶春诗】
　　今年东风太狡狯弄晴作雨遣春来江梅一夜落红雪便有夭桃无数开
　　野外桃花红近人秾华簇簇照青春一株低亚隋皇墓且可当杯酒入唇
　　红桥飞跨水当中一字阑干九曲红日午画船桥下过衣香人影太悤悤
　　三月韶光画不成寻春步屧可怜生青芜不见隋宫殿一种垂杨万古情
　　髯公三过平山下白髪门生感故知欲覔醉翁呼不起碧虚楼阁草离离
　　东风花事到江城早有人家唤卖饧他日相思忘不得平山堂下五清明
　　坐上同矜作达名留犂风动酒鳞生江南无限青山好便与诸君荷锸行
　　海棠一树淡胭脂开时不让锦城姿花前痛饮情难尽归卧屏山看折枝
　　卭竹方袍老谪仙威仪犹复见前贤蓬莱三度扬尘后坐阅春光九十年
　　当年鐡礟压城开折防沉沙长野苔梅花岭畔青青草闲送逰人骑马回
　　彭泽豪华久黄土梁谿歌舞散寒烟【张御史达泉彭泽人邹副使愚谷梁谿人林翁酒间述二家声伎豪侈之乐今俱衰歇矣】生前行乐犹如此何处看春不可怜
　　故国风光在眼前鹊山寒食泰和年【元遗山济南诗句】防沟未似明湖好名士轩头碧涨天【时祖望谈吾郡山水之胜名士轩在明湖曽子固守郡时所作】
　　精华録巻五
　　钦定四库全书
　　精华録巻六
　　刑部尚书王士祯撰
　　今体诗
　　送孙无言归黄山四首
　　昨夣黄山碧溪月白云三十六峯深朝来却送沧洲逸兴发还为呉防吟
　　未能采药入青城且傍浮邱毕此生知君西渡松明水已有羣仙抗手迎
　　硃砂汤口三千顷石笋淩空一万株更问黄山竒絶处天都瀑布胜匡庐
　　广陵市上贾人子衮衮钱刀剧可怜怪尔山中紫芝客闭门髙枕夣游仙
　　送彭十羡门游粤二首
　　大姑弯弯眉黛长小姑窈窕宫亭妆三日浔阳风信到双姑早晩嫁彭郎
　　万里南荒吊尉佗芭蕉林里越禽多好将延露新翻曲乞与珠娘蹋臂歌
　　真州懐家兄西樵
　　依然山郭与江楼长夏萧条只似秋十里香生芰荷水乱蝉声送木兰舟试寻战垒连京口无数云山指石头曽与坡公吟赏地对牀风雨恋真州
　　秦淮泛月宿青溪有寄二首
　　移船就明月鼔楫泝淮流明月云中出流光水上浮三更吹玉笛银汉泻凉秋长板桥头栁谁家尚倚楼一宿青溪栅还悲张丽华黒头江令宅亦作段侯家垒号韩擒虎商歌玉树花都将东郭笔写恨寄天涯
　　故中山西园
　　上公邸第旧西园水石萧然絶世喧无复秋兰被长坂祗余脩竹映朱门萧曹事业终归尽江孔文章莫更论日暮风烟愁客思冶城南是谢公墩
　　台城懐古二首
　　覆舟山畔古台城故垒参差触目惊蔓草萦烟野萧瑟寒禽将子水纵横紫云黄鹄符终验白马青丝防又成千载华林宫馆路清明时节野棠生
　　传檄风生南雍州萧郎三十冠诸侯兰陵家国偏多故荆楚干戈且未休遗老空闻龙渎语荒原都作雉媒秋可怜代景行师日水到青塘咽不流
　　登鸡鸣寺
　　鸡笼山上鸡鸣寺绀宇淩霞鸟路长古埭尚传齐武帝风流空忆竟陵王白门栁色残秋雨元武湖波澹夕阳下界销沉陵谷异枫林十庙晩苍苍
　　鸡鸣寺眺后湖二首
　　禁地传清切依依白下城恩波连太液别苑起昆明【湖亦号昆明】野水鳬鸥逺斜阳菡萏生不须摇落日陵谷已含情
　　鱼鸟华林路渟复此湖三秋人易怨八代感何殊萧寺寒声急钟陵返照孤塘蒲今已晩憔悴庾肩吾
　　题秦淮水榭
　　冰簟胡牀水上头起看纎月映淮流三更入破谁家笛子夜闻歌何处楼澹澹星河耿斜照姢姢风露作新秋谢郎今夕思千里独对金波咏四愁
　　题灵谷废寺
　　为爱蒋山山色好笋舆终日不逢人杖藜入寺花扶屐岩谷迎秋雨垫巾王舍城中荒草徧乐游原上野麋春志公衣履今还在苑外悲风卧石麟
　　寻半山堂遗址
　　舒王归卧后卜筑蒋山邉骑驴衣扫塔来往定林前空山无旧业欹涧但懐烟太息元丰事江城闻杜鹃
　　萧思话弹琴石
　　宋代萧常侍弹琴于此山清徽泛松石逸响碧云间我欲寻遗迹风流不可攀惟余逺江水朝夕送潺湲
　　瓦官寺
　　江色斜阳下来过古瓦官勇如骠骑少【阮思旷戯何骠骑卿勇迈终古乃图作佛】痴似虎头难梵响流空寂松声覆殿寒逍遥能解否试问道林看
　　答朱锡鬯过广陵见懐之作时谒曹侍郎于云中
　　桃叶渡头秋雨繁喜君书札到黄昏银涛白马来胥口破防疲驴出雁门江左清华惟汝在文章流别几人存曹公横槊悬相待共醉飞狐雪夜樽
　　夜登观音岩济寺赠终南融道人
　　登临建业暮钟时楚客凭髙一寄思淼淼寒潮孤鸟去防防防雨数帆迟逺江人语惊山鬼方丈灯明叩导师借问厐眉老尊宿空山雨雪是前期
　　懐陈伯玑二首
　　当代陈无已栖栖竟白头三洲归作客五字逺工愁湓浦风潮满匡山木叶秋经年断消息何事只淹留公子秦川贵飘零感盛时田园非阮曲别业寄鸠兹掷拂名僧对吟诗小妇知秦淮旧风月衰栁几行垂将徃金陵冒辟疆擕歌儿见过同方坦庵先生杜于皇方邵村崔不雕小集
　　天涯倦客此宵同银烛湘帘五夜风残月空堂弦拉杂早潮江岸唱玲珑莺花上日连秋社丝竹中年感谢公明发白沙洲上棹橘林枫叶雨蒙蒙
　　夜泊江口闻笛寄家兄西樵四首
　　云水正寥落笛声何处生飒然秋思满不觉有离情凉月阁邉水西风江上城何须武溪曲辛苦怨南征扬子江头月流光千里余美人临水别隔歳防行书霜落吹羌笛烟深闻夜渔调髙风籁寂流怨满空虚半夜苍龙吟能伤楚客心离人歌水调清怨激枫林估舶不能发江波此夕深夜寒沙雁起缥缈竟难寻李謩天寳伎裂竹老龙惊此夜瓜洲渡风髙白浪生精灵泣相语云月皓将盈入破那能寐依依陇水清
　　题济寺方融道人壁
　　曽挈军持伴领军五年重访鹿麋羣天花尚散空江雨龙气仍蒸下界云缾拂不辞冲虎过栴檀常是逆风闻聴钟又逐惊蓬去山木苍苍落日曛
　　渡江中流作
　　击汰金陵岸溶溶晓气分潮回落沙屿帆逺入江云霁景中流见秋风天外闻时清余战垒重吊水犀军
　　皇厰河道中二首
　　系缆临江浒沿洄复几重沙鸥荷港雨水防栁塘风潮汐时皆应烟波态不穷欲从詹尹卜来作祝鸡翁云影稻畦浮清泉更曲流江乡宜晩照水草入凉秋沙鸟飞还歇菱丝散复留渐临瓜步岸花外几渔舟
　　忆明湖
　　一曲明湖照眼明越罗呉縠剪裁轻烟峦浓澹山千叠荷芰扶疎水半城歴下亭中坐懐古水西桥畔卧吹笙鹊山寒食年年负那得樵风引棹行
　　题孙豹人小像
　　絶磵长松不世情科头箕踞一先生胸中磊块无人语落落琴声大蟹行
　　锦秋湖竹枝三首
　　鵞鸭城邉望不稀汀洲水长荻芽肥慕容事逺伤春目斜日金鹅接翅飞
　　锦湖水色胜湘湖雉尾莼羹玉不如持谢江南陆内史酪浆还得似渠无
　　不论烟櫂与霜篷帆力真禁八面风北豸南鲈谁辨得凭君博物注鱼虫
　　白沙江上雪却寄家兄扬州
　　停舟扬子县支枕夜寒侵人语烟初暝鸡鸣雪渐深江天多旷望渔浦极枫林不见梅花阁烟波愁暮心
　　真州北郭即目
　　同云压江城晓出真州郭郭外斑竹林风吹残雪落
　　魏文帝赋诗台【在仪真北三里】
　　城子山邉欲雪时赋诗台畔起愁思五官只自临江叹笑杀孙郎帐下儿
　　盱贻懐常尉建
　　昔贤矜拄笏偶寄一防官小邑如山坞髙名薄建安夕钟干涧静春雪九峯寒一勺玻瓈水懐人向夜阑
　　奉酬西樵先生阁夜闻鹤之作
　　楚江烟鹤鸣风雪萧萧夜十载别离心相对寒灯下人日登真州天宁寺浮图懐李退庵侍郎
　　蹋阁攀林到上方振衣千仞俯苍苍江臯骋望伤春目人日登临忆侍郎枚叔才情传七发楚臣清怨极三湘【李有忆洞庭诗最工】何时问疾来方丈乞取天花作道场
　　读费宻诗
　　成都跛道士万里下峨岷虎口身曽防蚕丛句有神大江流汉水孤艇接残春【二句宻诗】十字须千古何为失此人
　　送家兄西樵游黄鹤山
　　抱琴向黄鹤言访戴公家山路霁春雨逺江明落霞风吹石楠树露樱桃花明日西津渡从君问钓查
　　金陵道上
　　乍疎乍宻秧针雨时去时来舶趠风五月行人秣陵去一江风雨昼蒙蒙
　　一镫楼与方尔止夜坐懐施愚山临江
　　牛头髙处宿初夏似凉秋萧飒青林外西风月满楼故人皖山隐髙咏继前修共忆萧江客清猿起夜愁
　　雨夜宿徳云庵
　　精舍千峯上禅闗掩白云下方羣动息风雨夜深闻瀑布遥争落松声湿不分却愁屐齿滑絶顶闭氤氲
　　徳云庵晓起
　　宿鸟惊寒解报更夜闻林雨达天明迢迢絶涧千重瀑寂寂中峯一磬声
　　雨中将往华山同尔止坐紫峯阁
　　寂歴山中雨僧房昼掩门还来紫峯阁解带共清言危溜千岩落中峯一涧喧谁知江令宅今是给孤园
　　华山道中即事
　　万山堆里看云松曲崦幽溪复几重为爱泉声过林去不知烟寺逺闻钟
　　寻旧院遗址同方尔止
　　香艶消沉尽空寻旧板桥人稀春寂寂事去雨潇潇黄蝶飘寒圃青溪咽暮潮鹫峰寺前栁摇落亦魂销
　　淳化闗道中望茅山
　　解组初辞郡离羣欲上浮懐仙来句曲采药到茅州东望朱阳馆常思许逺游何当饵南烛頽景驻千秋
　　雨宿山家二首
　　郁冈山下雨潇潇山店寒更断丽谯遥忆青溪杨栁防一篙新緑涨江潮
　　方诸玉具碧云间也拟游仙驾鹤还一夜潺湲秣陵雨白羊门外失茅山
　　金陵挽陈士业先生兼寄伯玑三首
　　昨朝扬子县逺寄豫章书五字诗殊妙三都序不如【士业序予论诗絶句便为絶笔】人来青溪曲叶下白门初再有西江信真成腹痛余
　　板荡崇祯末先生宰晋州中山翻得谤孟博竟同收归隐康王谷读书章贡楼【君所居曰章贡读书楼】悲哉旧尽流水咽三洲
　　蔬枰图诗为宋射陵作
　　相逢射陵叟独见古人心解作一生事萧然三径深忘机成老圃抱瓮偃空林铜辇他年夣依依直到今
　　花朝道中有感寄陈其年三首
　　渔阳三月无芳草客思离情不奈何此日淮南好天气青骢尾蘸鸭头波
　　三月嬉春射雉城鉢池新水縠纹生紫云低唱灵雏拍爱忍春寒坐到明
　　风俗淮南古禁烟红桥解褉雨晴天酒徒散尽杨枝别説着花朝一惘然
　　邹衣白画
　　云岚半幅落人间衣白山人去不还却忆题诗东涧老夕阳粉本出闗山
　　胡元润画
　　白波青嶂非人境忆住江南过五年今日长征老鞍马菰蒲春雨梦江天
　　八册小景
　　八册西风晓镜铺家家网得四腮鲈水乡风味江南思何日扁舟莺脰湖
　　樊圻画
　　曽经草鞵夹望见清凉山秋雨暗江浦数帆烟际还披图思建业欲往路间闗因送江南客题诗慰别顔
　　赵澄画
　　江南春意到寒梅曲崦回汀几树开铜井铜坑风雪里曽欹乌防跨驴来
　　石谿画
　　慈竹林中一径防曽寻石窟叩禅扉云山旧衲浑忘却欲借僧雏壊色衣
　　赵北口见秋栁感成二首【顺治乙未予上公车与家兄吏部傅肜臣御史赋栁枝词于此忽忽十余年矣隄栁婆娑无复曩时不胜攀枝折条之感因赋是诗】
　　十二年前乍到时板桥一曲栁千丝而今满目金城感不见柔条踠地垂
　　六载隋堤送客骖树犹如此我何堪销魂桥上重相见一树依依似汉南【予旧赋栁枝有句云销魂桥上销魂树不到飞花魂亦销】
　　周量近躭奕以诗调之并示湘北
　　画省垂鞭薄暮回文楸方罫镇常开知公欲厌承明直径赌宣城太守来
　　送隐岩道人之五台绎堂周量苕文湘北同作二首
　　道人江左秀十载住菰芦独向清凉去随身智杖扶峰峰余积雪了了见文殊亦欲游方外从师问苾蒭曼殊行道处犹现海螺城摩诘无文字丰干识姓名绽衣寒事早咒鉢毒龙惊杀活从渠防依然草一茎
　　答梅渊公赠画兼寄唐祖命二首
　　鸟哢屏风明镜开青溪水色碧潆洄琴髙三月登春网一日谿头醉一回
　　年来八咏忆休文耕坞先生袂又分好是谢家团扇上相思为画敬亭云
　　送吴天章归中条二首
　　二月春芜緑纷纷蝴蝶飞花朝逢暮雨寒食减征衣道路谁知已登临不当归中条多水竹此去掩荆扉爱汝王官谷他年拟借居三峯当戸牖五姓足樵渔田舍堪懐古茅茨宜读书独怜好身手归去注虫鱼【中条山下有五姓湖】
　　题胡玉昆宋梅图为程翼苍
　　风雨厓山事杳然故宫疎影自年年何人寄恨丹青里留伴冬青哭杜鹃
　　送耿承哲赴髙州推官二首
　　见説髙凉郡遥遥八桂邻骆田潮上下蛮弩瘴冬春蚌晕连珠浦冰绡献海人酌泉君有意知不厌清贫何代名藩地军城徧草莱辕门飞鸟落行殿野棠开感激碙州跸悲凉洗氏才抚时思将略巾帼亦雄哉
　　瓶中荷花开偶成二首
　　载酒红桥日扁舟莲叶东萧萧沙鸟白漠漠渚花红明镜生潇照清流澹恵风别来一千日相见胆瓶中鲁连陂上路十里白莲花遥夜孤舟泊无人山月斜断桥三水篱落几渔家津市垂杨岸何人系钓查
　　宗海岑画红桥小景见寄赋懐二首
　　辛夷花照明寒食一醉红桥便六年好景悤悤逐流水江城几度沈郎钱
　　红桥秋栁最多情露叶烟条逺恨生好在东原旧居士雨牕着意画芜城
　　荷兰刀剑【大小凡八枚】
　　忆战金门岛
　　王师大合围寒芒生海外真见着胸飞
　　荷兰四马【二青二赤鳯膺鹤胫日可千里】
　　龙种来西极兰筋怒不羣鼓车应待汝不用籋浮云
　　西洋四白小牛【白质斑文长二尺髙一尺七寸项有肉峯】
　　岂是流沙种还疑果下驹寄言熊虎质不敢恃牙须过草桥西二水清浊划然至桥东乃合流
　　垂杨匝地板桥横沙路青驴得得行偶坐濠梁忘日暮可怜泉水在山清
　　朱钖鬯自代州至京奉柬
　　短后曽将代马骑谈兵絶塞偃牙旗锦嚢旧事悲唐垒碧玉春流写晋祠燕市雪深衣褐敝吴江枫落酒船迟鸳湖若买三间屋得便从君下钓丝【朱有晋祠记最工】
　　为髙念东侍郎题文衡山画二首
　　驴影淩兢冬气昏危亭孤栈簇烟村披图正有溪山梦风竹萧萧雪拥门
　　冻合千山鸟不飞梅花香里蹋清晖先生只向江南老不见天山雪打围
　　送宋牧仲别驾归黄州
　　词赋梁园忆胜游一麾云梦泽南州三分谁似周郎少九辨深知宋玉愁乌鹊南飞河汉转大江东去古今流山川如此容髙啸羡汝黄泥坂下舟
　　林逋梅鹤【为蒲州杜公题赵承防杂画】
　　郭索钩辀句尚传妻梅子鹤致萧然不知他日朝元殿谁上汾隂飨祀篇
　　渔父
　　风送三江雉尾莼青鲈紫鳜正时新故家零落遗民老恐是当年汐社人
　　磨镜
　　磨镜一钱无不可市中游戯亦悠哉黄尘碧海须臾事负局先生自往来
　　马
　　十二天闲立仗齐何来龙种大宛西即教得遇雄才主不少黄金铸褭蹏
　　打毬
　　如驰道接长楸红鬛嘶风滚画毬日暮蹋花归去晩徳阳宫北苑东头
　　三月晦日公防招同曰缉玉虬苕文周量玉随湘北子端集河楼得絶句五首
　　下直经旬髪不梳河楼髙会剪春蔬已喜緑蒲蔵睡鸭更烧红烛射游鱼
　　御河杨栁尽飞花露叶烟条拂狭斜十五年前曽系马数株初种不胜鸦【顺治乙未曽与诸君宴集此楼】
　　樱桃初熟红药开相逢且覆掌中杯新诗乐府谁多少鬭取旗亭画壁来
　　济南山水天下无剰水残山还自殊仕宦几人为令仆十年冷落鹊山湖
　　肠断江南盛小丛三年禅榻过春风不縁今夕相料理枉负花枝映红
　　送戴务旃游华山
　　扪虱雄谈事等闲余情盘薄冩孱顔洛阳货畚无人识五月骑驴入华山
　　题文与也为梁曰缉画江村读书图二首
　　门外渔航个个轻春流滑笏縠纹平江花江鸟不相识冩向丹青俱眼明
　　停云家世红栏里相国风流异代传昨见明牕写江练诸孙才调又翩翩
　　为苕文题焚香扫地图
　　朱门鼎鼎厌粱肉忍饥诵经无此人娜如山中好泉石他年真作孟家邻
　　竹枝三首送陆冰修
　　白翎雀飞山雪寒谱入琵琶马上弹沙鸥鸂鶒春江上芦叶青青水满滩
　　北人不识竹枝歌沙碛春深牧骆驼南人苦忆江南好明镜夹城春始波
　　才过苏州是秀州垂虹亭下水争流呉山的的如迎客吴女掺掺解荡舟
　　大司马龚公招同刘公防呉玉随梁曰缉汪苕文程周量李湘北陈子端陈其年集城南饯送董玉虬御史赴陇右分用杜公秦州诗韵得间字天字
　　送逺逢秋社西风岐路间单车三辅客乡梦五湖山折槛心元苦乗槎使未还陇头呜咽水想像鬓毛斑陇阪髙无极西行欲上天秦州秋望濶寥落几烽传戍鼓连天水长城到酒泉营平方略熟吹角罢防邉
　　为王山史赋独鹤亭
　　园林华山下水石逺人间独鹤来江海萧然相对闲博台残雪散仙掌片云还骑向三峯顶遥遥不可攀
　　再为曰缉题江村图
　　西台御史马步工下直垂帘送飞鸿髙堂雪霁展图画兴在春江烟霭中
　　送陈其年归宜兴二首
　　与君五载扬州梦细马吟春皂荚桥歳晩幽州复相送九门风雪压盘雕
　　送客魂销枫树林买田阳羡旧同心花枝照眼虾笼嘴未得从君防渚禽
　　岳下作
　　岳路清和氤氲望不稀林园收宿雨石瀬溅人衣班马红亭渡溪禽白练飞买山随处好终日恋清晖【泰山有红亭左传大搜于红即此白练红练鸟名】
　　徂徕懐古二首
　　徂徕林壑美复爱竹溪清应有云霞侣幽居逺世情钓竿想巢父酒态忆长庚寂寞空山道寥寥千载名当年石守道卜筑亦于斯时际升平日人传庆厯诗子孙留伏腊【山中上王村今尚多石氏】水石映茅茨直道今谁继凄然汶水湄
　　徂徕山下田家
　　行行空翠里明晦更多姿碧树通村路青山向岳祠林深鸡犬静雨足陇苗滋他日龟隂稼躬耕亦不迟
　　羊流作
　　山势围荒垒犹传太傅城风流一销歇华表只纵横落日髙平道残碑岘首情当年堕泪处髣髴见平生
　　题尤展成新乐府三首
　　南苑西风御水流殿前无复按梁州飘零法曲人间遍谁付当年菊部头　　【展成乐府顺治中曽进御览】
　　猿臂丁年出塞行灞陵醉尉莫相轻旗亭被酒何人识射虎将军右北平
　　千金匕首土花斑儿女恩雠事等闲他日与君论剑术要离塜畔买青山【题黑白卫传竒】
　　冬日读唐宋金元诸家诗偶有所感各题一絶于巻后凡七首
　　元和碑版照千春孔鼎汤盘迹未湮今古才人困箕口祗应牛斗不能神【退之】
　　星宿罗胸气吐虹屈蟠兵策画山东党牛怨李君何与青史千秋有至公【牧之】
　　庆厯文章宰相才晩为孟博亦堪哀淋漓大笔千年在字字华严法界来【子瞻】
　　一代髙名孰主賔中天坡谷两嶙峋瓣香只下涪翁拜宗派江西第几人【鲁直】
　　射虎山南雪打围狂来醉墨染弓衣函闗渭水何曽到头白东吴万里归【务观】
　　载酒西园追昔游画栏桂树古今愁兰成剰有江南赋落日青山望蔡州【裕之】
　　汉庭老吏果无慙掲后杨前总未堪爱咏君诗当招隐青山一髪是江南【伯生】
　　愚山至都门同茘裳顾庵绎堂湟溱小集家兄西樵邸舍同用初字
　　尔驾琴髙赤鲤鱼偶来京洛慰离居樽前兄弟狂犹昔袖里诗篇锦不如斜日竹梧新霁后明灯池馆夜凉初几年南北相思切今夕论文一起予
　　和汪樊桐工部
　　孝陵于役诗二首
　　十载遗弓剑银池即鼎湖地形围御宿云气满苍梧原庙青山合松楸白日孤当年侍臣在沾洒向春芜地是周原旧人知汉道昌千秋传毕郢万户卫咸阳流水环宫寝春花上缭墙下陵一回首王气鬰苍苍
　　题张魏公墨迹后
　　淮西白骨接苻离三十年中几丧师太息长城君自壊军中空卓曲端旗
　　王筠侣畵草虫为大司冦梁公题二首
　　髥翁任诞如忠恕脱屣朱门傲五侯肯为尚书冩幽兴碧花红穂草堂秋
　　一幅丹青顾野王草根纎意曲篱旁风懐磊落如公少便注虫鱼也未妨
　　送秦留仙太史归梁溪
　　我鼔湘灵瑟君弹昭氏琴房栊激流征太息感知音古塞鸿声逺离堂烛泪深临觞忽不御为尔一沉吟
　　送愚山游嵩少
　　祖道青门秋气深川原风叶乱寒砧嵩云洛日遥相忆魏阙江湖共此心八节滩高晴亦雨三花树古昼长隂陵阳归去名僧社却听防钟忆少林
　　闻林茂之先生已葬钟山
　　万古钟山下今成有道阡龙蟠高士宅貍首故人怜老尚歌朱鸟魂应拜杜鹃何时磨镜具一问秣陵船
　　送张篑山学士归庐陵
　　回首棱别紫宸孤舟遥下富川濵谁令江外渔樵侣争识先皇侍从臣上殿似闻辛庆忌行吟休拟楚灵均千秋公议存青史应为
　　朝廷惜此人
　　送董樵归成山兼寄宋澄岚先生林寺孝防
　　汉家祠日主遗迹成山中吾子千秋意栖迟沧海东凉天朝放鹤雪坞夜闻钟问讯河汾叟东归道未穷
　　送孙古喤赴南靖
　　万里无诸国孤帆直向东盘餐登马甲井邑枕鲛宫禁舶人烟少悬针职贡同孙郎还妩媚真有紫髯风
　　卢师山
　　卢师昔日经行地惆怅苍崖古木风最忆深秋飞瀑下四山寒叶乱流中
　　皇姑寺
　　皇姑寺前人日晴畏吾村畔草痕生山桃堤栁自春色粥鼓钟鱼非世情铁劵南宫怜将相黄沙北狩误公卿独慙扣马输巾帼天市星文几夜明
　　退谷见朱锡鬯李武曽潘次耕蔡竹涛题名
　　故人消息比何如万里江湖嵗又除山寺到来先一笑春风石壁见君书
　　晓起至五华寺寻水尽头作
　　退翁亭子苍崖前五华古寺当其颠残僧夜雪煨芋火童子开门寻涧泉石壁空青散云锦金沙照曜浮清涟他时把酒萝隂下风堕岩花乌帽偏
　　裂帛湖杂咏六首
　　裂帛湖光碧玉环人家终日映潺湲分明一幅蔡侯纸冩出湖南千万山
　　淋池十里芰荷风太液西来一派通应有恩波下黄鹄年年流入建章宫
　　水轩面面似船牕沙燕防防尽作双忽忆梦回闻柁鼔一枝柔艣破烟江
　　宣宗玉殿空山里箫鼔楼船事已非何似茂陵汾水上秋风南雁泪沾衣
　　石瓮山头归片云望湖亭上倚斜曛纸钱社酒棠梨道不到湖邉耶律坟
　　万树垂杨扫緑苔桃花深映槿篱开游人尽説西隄好须及清明上已来
　　赠谢方山舍人二首
　　歴落嵚防可笑人朝衫犹自染京尘深怜谢客吟诗好莫讶王郎斫地频三月莺花连下杜廿年车库感平津青丝挈酒髙梁水取次东风解褉辰
　　舍人帘阁昼凝香下直清斋似太常昨日同寻烟际寺题诗多在賛公房晴溪冰雪寒逾好风磴莓苔滑不妨骑马城南春又暮几回西笑忆沧浪
　　题新乐县驿壁寄宋茘裳
　　当年雾夕咏芙蕖促席传觞乐未疎名忝应刘七才子座倾沈范两尚书【龚芝梁苍岩二宗伯】飞星过汉无留影萍叶随潮少定居犹有前期不相负秋来同钓锦江鱼
　　雨中度故闗
　　危栈飞流万仞山戍楼遥指暮云间西风忽送潇潇雨满路槐花出故闗
　　冷泉闗道中
　　南径雀鼠谷﨑岖殊未休路随千嶂转峡束一川流滩急长疑雨蝉嘶畏及秋云峰将落日立马迥含愁
　　国士桥
　　国士桥邉水千年恨未穷如闻柱厉叔死报莒敖公
　　猗氏徃蒲州道中有感
　　令狐城畔雨霏霏遥指中条积翠稀西接新秦三辅迥东邻故绛两川围空闻魏国山河美久识唐家节度非愁絶无心更懐古清秋风景亦沾衣
　　望中条山
　　今朝美风日望见中条山青嶂有时隐白云随意还泉飞幽谷里鸟啭竹林间欲访韩终去菖蒲驻好顔
　　河中感懐寄诸兄
　　何处依依动客愁蒲津云物迥髙秋河声近挟中条雨闗势遥分太华旒人代茫茫双去鸟夕阳独归舟京华故国俱千里心折西风鹳雀楼
　　中条山下作
　　中条初日上岚彩变朝昏芳树重重隖流泉曲曲村河流趋底柱山势锁闗门借问王官谷贻溪迹尚存
　　望见华山
　　蒲坂南来问钓船风陵塠上隔风烟黄河一曲流千里太华居然落眼前
　　潼闗
　　潼津直上势嵯峨天险初从百二过两戒中分蟠太华孤城北折走黄河复隍几见熊罴守弃甲空传犀兕多汉阙唐陵尽禾黍雁门司马恨如何
　　骊山懐古八首
　　鹦防何年问上皇野棠风折缭垣长销魂此日朝元阁亲试华清第二汤
　　满路香尘拾坠钿诸姨五队夹城邉花开绣岭看调马雪下离宫有赐钱
　　舞罢惊鸿歳月徂长门深闭长青芜君王自爱霓裳序不记楼东一斛珠
　　内殿传呼菊部头梨园弟子按梁州善才零落年老渭水犹明羯鼓楼
　　蜀王音信天涯青鸟西飞日又斜断粉残香谁得见承恩只有玉莲花
　　鳯凰原下槽旁虢国夫人有赐庄无数青山学眉黛当年谁入合欢堂
　　不复黄衫舞马牀更无片段荔支筐祗余今古青山色留与诗人吊夕阳
　　空城几曲水潺潺松柏凄凉满旧山辇道无人秋草合年年呜咽到人间
　　灞桥寄内二首
　　长乐坡前雨似尘少陵原上泪霑巾灞桥两岸千条栁送尽东西渡水人
　　太华终南万里遥西来无处不魂销闺中若问金钱卜秋雨秋风过灞桥
　　晩渡澧渭
　　清川生暝色鼔楫溯中流返照红将敛终南紫翠稠遥看云际寺欲放渼陂舟故国东溟上茫茫清渭楼
　　望终南云气
　　终南云物一千里逺横嶓冡包商顔不雨不晴最窈窕一东一西时往还何日髙栖寻紫阁来朝驿骑绕黄山无心羡汝能舒巻慙负秋来水石闲【古诗逢逢白云一东一西一南一北】
　　汉武帝通天台址
　　通天台畔望咸京秋入秦川雨半晴御宿不来仙掌散宫车已往露盘倾神光遥指虚无影渭水长流日夜声此去西风茂陵路祗应肠断沈初明
　　咸阳早发
　　日照长陵小市东依然踪迹逐飞蓬未央宫阙悲歌里鄠杜莺花泪眼中已见铜人辞汉月空留石马卧秋风多情最有咸阳草和雨和烟歳歳同
　　茂陵
　　武帝乗龙久上升集灵台古几人登晴川淼淼通槐里秋草萋萋入茂陵天马歌成愁出塞泉鸠事去涕沾膺谁知一代孙阁唯有东方谏猎能
　　马嵬懐古二首
　　何处长生殿里秋无情清渭日东流香魂不及黄旛绰犹占骊山土一邱
　　巴山夜雨却归秦金粟堆邉草不春一种倾城好顔色茂陵终傍李夫人
　　飞龙务
　　此地临汧渭秦嬴有旧封飞龙何日去凡马至今空落落骅骝气萧萧苜蓿丛黄云秋草里怅望古城东
　　武功道中
　　武功回首望金城古迹萧条感乍生秃节尚怜苏属国党人终頼窦游平白头郁郁身前事青史悠悠世上名千里终南山色好一枝笻竹万縁轻
　　武功懐古
　　唐家慈圣寺后稷有邰封二水流沮漆千秋拟沛丰髙原山色里小邑夕阳中乐府康王好何时访沜东
　　扶风道中
　　北望回龙薄西行过马嵬侠游无栁市史笔阙兰台老鬓愁中改秋风陇上催田园情话好何事不归来
　　马伏波祠
　　冥冥炎海伏波祠肃肃灵旗故国思万里功名铜马式五谿淫潦跕鸢时隗嚣讵识真王异朱勃终慙地下知空忆平生少游语归来欵段悔教迟
　　织锦巷
　　慧絶璇玑手当如弃置何怜他苏蕙子枉嫁窦连波
　　凤翔府
　　城邉汧渭两交流陇蜀中分第一州西雍横当斜谷路南山髙接杜陵秋雌鸣尚忆秦人霸星陨难销汉相愁形势依然身万里扶风歌罢拂吴钩
　　寳鸡道中
　　时序飒已变征蓬何处休逺天呉岳影斜日渭川流云栈余髙鸟磻溪有钓钩龙钟三十九白尽老夫头
　　寳鸡县
　　险絶古陈仓停车落日黄霸图今寂寞陈寳亦销亡城郭秋云里人家清渭旁回看三辅逺秦树但苍苍
　　石鼔山
　　遥忆岐阳狩来过石鼔山韩苏今地下星斗尚人间谿谷归飞少川原猎骑还寄情汧渭水千折过潼闗
　　益门镇
　　天险当秦凤提封界雍梁栈云髙不落陇树晓还苍古催征骑秋风吊战场山南明日路渐入武都羌
　　煎茶坪
　　大壑沉云雾冥冥万仞梯孤峯分陇汉两水划东西【坪东水北流西水南流】遥直金牛峡旁临白马氐当年谁设险不用一丸泥
　　自长桥至草凉楼
　　西下嘉陵水弥弥緑满滩縁崖红叱拨萦栈曲阑干九折行人少千峰落日寒不知投宿处樵响隔云端
　　凤县
　　险絶岐南路岧峣蜀北门千峰围邸阁一线望中原城下嘉陵水林间谢豹村衰迟慙凤徳愁向接舆论
　　寄家人
　　京洛分襟七夕前南岐驿路五更烟故园刀尺齐纨素逺道风花蜀国弦断续鹦飞深隖里横斜雁度夕阳邉栈云陇树重重隔闺梦何由向左绵
　　雨度柴闗岭
　　栈中新涨未归槽百丈柴闗水怒号鸟语不闻深箐黒马蹄直上乱云髙天垂洞壑蛟龙蛰秋老牙须虎豹豪谁识熏香东省客戎衣斜压赫连刀
　　南星雨发
　　骤雨南星道秋隂草木风涧寒伤马骨云乱失蚕丛僣忆公孙帝危知大禹功中原何处所梦落散闗东
　　雨趋留坝
　　急雨下乌栊千峰一线通路遥洋水北天尽武闗东峡偪风雷气人穿虎豹丛谁知星使节今夜托牛宫
　　画眉闗南渡野羊水
　　四山封窱一水急波澜巨壑蛟潜穏飞流马渡难隂崖终古閟白日几时看恶竹纵横甚还须斫万竿
　　武闗寄家书
　　驿骑千山里平安两字书髙堂衰白早儿女死生余聴雨思兄弟临风问起居白头吟更苦莫负锦江鱼
　　闰七夕抵褒城县
　　褒斜十日路白髪忽侵寻红叶下江水始知秋气深马惊初出谷城闭不闻砧何处天河影浮云只自隂










　　精华録巻六
　　钦定四库全书
　　精华録巻七
　　刑部尚书王士祯撰
　　今体诗
　　年来吴梅村周栎园诸先生邹訏士陈伯玑方尔止董文友诸同人相继徂谢栈道感懐怆然有赋
　　载酒题襟处处同平生师友廿年中九原可作思随防四海论交忆孔融春草茫茫人代速落花寂寂墓门空白头骑马嘉陵路惟有羊昙恨未穷
　　汉中府
　　路绕褒斜夣故园今朝风物似中原平芜蹀连钱马近郭参差橘柚村万叠云峰趋广汉千帆秋水下襄樊只愁明日金牛路回首兴元落照昏
　　汉台
　　绛灌当时伍黥彭异代看竟成隆凖帝不屑沐猴冠磊落真王气苍茫大将坛风云今寂寞江汉自波澜
　　故宫曲二首
　　湿萤几防粘脩竹昏黄月映苍烟緑金牀玉几不归来空唱人间可哀曲
　　往日朱门帝子家柴车一去即天涯平台賔客今何处零落小山丛桂花
　　虚谷庵二首【庵有黄杨二株最竒】
　　三寸黄柑水浸渠一林红桂映棕榈钩帘恰对中梁色正好髙眠读道书
　　太息黄杨树子前琳宫几歳饱风烟交柯接叶真怜汝未似先生厄闰年
　　南郑至沔县道中
　　黑水梁州道停车问土风沔流天汉外嶓冡夕阳东处处棕榈緑村村防防红更须参玉版脩竹贱如蓬
　　女郎庙
　　朝过女郎道遥望女郎祠溪水疑环佩春山学黛眉千林丹橘熟一径碧苔滋日暮神灵雨西风满桂旗
　　沔县谒诸葛忠武侯祠
　　天汉遥遥指剑闗逢人先问定军山陵草木冰霜里丞相祠堂桧柏间八阵风云通指顾一江波浪急潺湲遗民衢路还私祭不独英雄血泪斑
　　武侯琴室
　　竹篠娟娟静江流漠漠隂至今筹笔地犹见出师心遗恨成衔璧元声有故琴千秋弦指外髣髴遇髙深
　　大安驿
　　荦确三泉县坡陁一径开江流沮口合风雨防中来汉相经营地氐王驾驭才西穷嶓冡尽节使亦雄哉
　　五丁峡
　　徼外蕃王国荒荒巨峡侵龙居三洞秘熊馆四时隂笮马何年度金牛此路深五丁虚斧凿愁絶畏登临
　　宁羌州
　　威迟辞北阙浩荡赋西征天险金牛峡悲歌猛虎行岷峩连雨气沔汉走江声三户遗民少萧条见废城
　　宁羌夜雨
　　不信无晴日曽闻有漏天武都连夜雨巴子几人船山入氐中乱寒临僰道偏荒城闻鼓角回首意茫然
　　广元舟中闻棹歌
　　江上渝歌几处闻孤舟日暮雨纷纷歌声渐过乌奴去九十九峯多白云
　　昭化县
　　乱山围一县哀柝下初更近郭双江合扁舟万里情浪翻寒月影风急夜潮声何限人间事茫茫恨未平
　　昭化夜泊
　　淅淅风欺枕明明月入船三巴空有泪独夜不成眠流宕鱼鳬国凄其鸿雁天故园梅信早归去逼残年
　　虎跳驿
　　路逗苍溪县荒凉破驿存漉金稀见艇畏虎早闗门水合南江壮山连大劒昏巴西兵马后多少未招魂
　　夜泊双漩子闻笛
　　嘉陵江上泊舟时戍鼔初停月上迟已聴寒潮不成寐谁家横笛怨兹
　　苍溪县
　　万里行难到三秋雁不过蛮江吹积雨急峡束盘涡绵谷青山逺賨人白弩多泛舟思杜老漂泊意如何
　　阆中县二首
　　见说阆中好轩牕临锦屏山川无髣髴耆旧况凋零残垒浮兵气寒江滞使星忽闻羌笛起风雨昼冥冥滕王何寂寞江抱玉台偏沙岸收賨马湍流激硙船五城虚梦到三户有人烟不奈惊摇落魂销帝子前
　　阆中感兴四首
　　行役忽永久衣裳白露凄秋风吹剑外客鬓老巴西萤火飞还没寒螀咽复啼不堪蜀道雨山雾昼常迷巴树小摇落薄寒初中人江山纷暮节风露感萧晨逺使非卭杖思归阅角巾流波三峡外何处觅文鳞西汉茫茫去来过碧玉楼九回肠已断三折水还流涕泪闻鹃鸟云山绕剑州老亲穿望眼霜雪白盈头蜀雨连秦栈秋隂暮复朝山盘黄鹘急江合紫羌遥乌鹊知何意鼋鼍尔独骄蓬莱不可到回首向风飇
　　药物
　　药物知何益愁多老病侵眼枯儿女泪心折短长吟乡信何时达秋涛日夜深巴猿殊造次凄絶呌枫林望剑州懐乔文衣【名鉢内邱名士以湖口令迁守剑州卒官】
　　次公狂自好名字满人间才士无髙位吟魂寄百蛮音书湖口县生死剑门闗太息青蝇吊交州几歳还
　　寄绵州守
　　西南芳草路几驿到绵州蜀道风云外涪江日夜流丹青楚公壁城郭越王楼故里康浪水何人防钓舟
　　龙山驿雨
　　阆州城邉云气浮龙山驿里雨声愁逺游不唾青城地絶域空悲白雁秋巴岭稀逢人北去渝江长是水南流萧条孤馆荆榛夕更指千峯入汉州
　　富村驿雨
　　隂虫何太苦户外即苍山急柝侵孤枕秋河落百蛮灯昏山鬼逼雨止蛰龙还一夜弥江水愁人泪防斑
　　天马山雨行
　　两炬残更里乱山髙复低疾风吹白雨折坂下青泥诘屈穿牛角纵横印虎蹄廿年余战骨何处聴荒鸡
　　鵞溪
　　剰水残山袛益愁梓州荒絶接隆州眼明今日盐亭路十里鵞溪碧玉流
　　盐亭县南渡梓潼江
　　南下孱亭路千峯挟雨秋江潮不送客独向射洪流
　　秋林驿雨
　　积氛常不彻天地日防防俗杂蟾夷种林深虎豹扄荒村隂峒黒寒夜鬼燐青梦里防门路开头下洞庭
　　涪江
　　十日巴西雨艰难到梓州晩晴见涪水清絶抱南楼不见千头橘空惊万里秋尚余登览兴留眼望牛头
　　潼川懐少陵
　　返景下东津扁舟涪水濵女墙崩积雨郡郭入荒榛山夕烟花少江流战伐频飘零思弟妹嗟尔杜陵人
　　中江县
　　惨淡黄云暮行人出草莱风涛两江合斜照乱峰开秋老飞乌县乡遥戱马台郫筒何处是一月罢衔杯
　　天柱山絶顶望见岷山作
　　鞍马众峰头苍茫万里收岷山横塞出灌口接天流要害三城戍邉防八月秋大荒飞鸟外眼底尽姚州山中有虫声如击磬甚清越蜀人谓之山子又有花名龙爪甚艳偶成絶句
　　稻熟田家雨又风枝枝龙爪出林红数声清磬不知处山子晩啼黄叶中
　　题汉州驿壁
　　汉州城郭刼灰前房相西湖有断烟更问脸波添几许昨宵金雁驿中眠【唐人汉州诗十日醉眠金雁驿临岐无限脸波横】
　　望青城山
　　云气连西域名山作汉标千秋轩帝迹每夜岳灵朝玉宇淩丹壑神鸾下碧霄丈人一招手天路未应遥
　　弥牟道中望八阵图遗址
　　落日弥牟道霜风百战场青天回玉垒逺树出华阳陆海三都濶雄图八阵荒卧龙虚故迹驻马惜降王
　　新都县题杨升庵先生故宅【有二桂树尚在】
　　侍臣迁谪后常忆泰陵园词赋留金齿生还望玉门交州无士爕南海得虞翻废宅西风里连蜷桂树存
　　防秋
　　闻道防秋急千山复万山传烽来僰道插羽过灵闗属国何尝絶悬军且未还却思汉丞相心力尽征蛮
　　登成都西城楼望雪山
　　秋老锦官城西风卷斾旌霜髙犀浦落日出雪山明黎雅初増戍松潘未罢兵谁能淩絶顶万里一峥嵘
　　金方伯邀泛浣花溪二首
　　解缆江村外溪沙失旧防夕阳来灌口秋水下彭门清吹临风缓神鸦得食喧百花潭上好新月破黄昏万里桥邉去还多吊古情人烟过蚕市新月上城寂歴更漏发萧条鳞甲生回看草堂路脩竹水芜平【王蜀徐妃诗又驱金翠入城】
　　九日谒昭烈陵
　　万里登髙日桥山白露寒至今悲蜀帝何处问祠官杳杳衣冠闭凄凄封树残锦江非渭水犹作霸陵看
　　武侯祠别郑次公水部
　　白雁三秋青山万里桥与君俱絶域此别更魂销遗庙丹青尽荒陵草木凋【祠西即陵】平羌江上水相望隔风潮
　　金花桥道中作
　　半年浪迹锦城游才数归程已暮秋晩照开时见千里寒鸦飞尽过双流眼明脩竹横塘路心逐江云下峡舟异域忽惊摇落久今宵一醉失乡愁
　　双流县【今废入新津】
　　路近双流县萦纡一径斜鸡鸣深竹里暝色几人家日暮寒云合城荒野蔓遮愁将蓬鬓色絶域老霜华
　　新津县渡江
　　南过蚕丛国秋风正授衣青山初日上黄叶半江飞脩竹连千畆髙柟径十围临江呼渡舸极目一清晖
　　雨发眉州
　　五更吹角罢细雨出眉州杂树堆红叶蛮荒感白头岷峨云气接卭僰乱山稠东望玻瓈水风前叶叶舟寄朱峨眉方庵兼懐蒋修撰虎臣【蒋时卧病峨眉伏虎寺】
　　絶域相逢感鬓华几行清泪落悲笳愁中巫峡暮云合望里峨眉秋月斜方丈一灯谁问疾孤帆万里客还家故人咫尺不相见梦绕平羌江水涯
　　夹江县
　　地近川南好孤城罨画间江山真万里雨雪到诸蛮马渡青衣水云遮紫目闗大峨天半落相见二开顔
　　夹江道中二首
　　沈黎东上古犍为红树苍藤竹亚枝骑马青衣江畔路一天风雨望峩眉
　　嘉阳驿路俯江流寒雨潇潇送暮秋谁识蛮中风景别洋州风竹戴嵩牛
　　九盘望峨眉
　　绀壁临千仞萧萧木叶黄水流通越嶲峯逺入江阳十月蛮云澹三峨积雪苍来朝挂帆去回首意茫茫
　　竹公溪二首
　　漏天未放十分晴处处江村有笛声水逺山长聴不足竹郎祠下竹鸡鸣
　　竹公溪水緑悠悠也合三江一处流珍重嘉阳山水色来朝送客下戎州
　　入嘉州问丁东院无知者过髙望山趾废寺郑生曰丁东寺也访方响洞尚存感而赋此
　　廿年梦想丁东院何意丁东院里来山水清音空复在刼灰残烧自生哀井栏僧汲稀铜鉢石甃秋深长緑苔不遇江南老桑苎风罏谁遣试茶杯【放翁丁东院诗我是江南老桑苎诸君小住共茶杯山谷诗古人题作丁东水自古丁东直到今我为更名方响洞始知山水有清音】
　　三登髙望楼作
　　风流曾説荔支楼栏槛髙明压四州【谓戎眉卭雅也】峩顶晩霞寒白雪江心残照出乌尤云烟早暮还殊态枫桕丹黄只似秋自笑心情无頼甚清晨临眺不梳头
　　晓渡平羌江歩上淩云絶顶
　　真作凌云载酒游汉嘉竒絶冠西州九峯向日吟江叶三水通潮抱郡楼山自涪翁亭畔好泉从古佛髻中流东坡老去方思蜀不愿人间万户侯【坡诗生不愿封万户侯亦不愿识韩荆州但愿身为汉嘉守载酒时作凌云游】
　　凌云襍咏五首
　　尔雅台
　　郭生注虫鱼遗迹空山里何处蔡充儿几为劝学死
　　大佛阁【韦南康凿阁燬于袁韬惟佛像存】
　　三十六庄严不生亦不灭朝夕三江潮如闻广长舌
　　治易洞【宋呉秘】
　　古洞何方广垂萝覆岩石想见昔年人研朱防周易
　　清音亭
　　振衣清音亭松桂鸣骚屑坐对大峩峯云消露残雪
　　洗墨池【东坡】
　　初日石梁上犹传洗墨池故山归未得空和渊明诗
　　汉嘉竹枝五首【今嘉定州】
　　龙游城郭碧玻瓈西望三峩晓黛滋分取三江作明镜镜中各自照蛾眉
　　城头山色入虚无城下清波望郁姑白塔红船归去晩嘉州也复有西湖
　　侧生一树防江门水递年年进大藩寂寞蜀宫三十载夕阳零落荔支园
　　竹公溪口水茫茫溪上人家赛竹王铜鼔蛮歌争上日竹林深处拜三郎
　　平羌峡里府江来西望青衣抱郭逥大佛足前相防合早潮晩汐不分开【三江岷江东来青衣水沫水西来至大佛前乃合流坡公诗奔腾过佛脚土人谓岷江为府江】
　　嘉阳登舟
　　青衣江水碧鳞鳞夹岸山容索笑新怅望三峩九秋色飘零万里一归人亭台处处余金粉城郭家家绕緑苹信宿嘉州如旧识茘支楼好对江津
　　江行望乌尤山
　　墨鱼吹浪一江浮尔雅台荒古木秋碧水丹山留不得风帆回首别乌尤
　　犍为道中
　　潮音阁下戒舟航回首凌云堕茫土俗渐临巴子国江流遥接楚人乡炉熏细细萦琴荐荻叶萧萧映笔牀天外峨眉如送客晴云千片白毫光
　　叙州鎻江亭晩眺
　　望望朱提路夕阳千万山落霞明极浦飞鸟近南蛮城角旌竿直江亭鐡鎻闲郁姑台咫尺烟霭画图间
　　江安县
　　斜日玉津渡青山铜鼓滩蛮江来浩荡行路饱艰难晩市稀橙客荒园罢橘官波涛三百里犹是怯兵栏
　　清溪【纳溪县西五里太白诗夜发清溪向三峡即此】
　　蛮云漏日影凄凄夹岸萧条红树低好在峩眉半轮月伴人今夜宿清溪
　　泸州登忠山
　　江源分内外千里会泸州歴歴五峯影茫茫三峡流青山烟外寺黄篾水邉楼夕照层城暮回风引棹讴
　　抚琴渡【尹伯竒弹琴处】
　　明月生琴渡似闻弹履霜猿声何处发今夜宿江阳更有巴渝曲能霑旅客裳枫林前路逺叶叶似潇湘
　　晨起渡江登五峯过北岩寺
　　江郭晓烟合擕琴来五峯水容青滑笏山态碧玲珑云树孤城外风帆小市东香林回望好下界一空蒙
　　江阳竹枝二首【今泸州】
　　锦官城东内江流锦官城西外江流直到江阳复相见暂时小别不须愁
　　妾如江心黄龙堆江枯石烂长崔嵬郎如治平寺中塔戎州西望忽飞来【相传叙州北江上塔顶飞至泸州治平寺塔上而止】
　　合江县
　　鳛部蛮荒水东南裂地来江临巴子濶山倚少岷开故国音书絶天涯老鬓催渝歌声太苦中夜起徘徊
　　合江早发
　　放溜残更里熹防霁色闲鸦飞符县北日出少岷山众水当渝会扁舟下瀬还客心争歳暮犹自滞乌蛮
　　大矶脑
　　削壁临江势欲倾丹砂蘸叶一江明囊中正有鵞溪绢只少黄筌为写生
　　棹歌
　　红叶碛邉红叶飞黄鱼沱上黄鱼肥百丈牵江怯西上三巴迎客好东归
　　江津县晩泊寄懐李绥阳公凯
　　路入江州爱晩晴青山红树眼中明斜阳潮送孤舟上沙岸人牵百丈行故国至今悲蔓子乗槎曽共访君平城南便是牂牁路一夕相思白髪生
　　渝州夜泊
　　涂山斜月落巴国曙鸡鸣乱艇烟初合三江潮夜生霜寒催晓角石气肃髙城不寐闻猿啸迢迢入峡声题三忠传【故四川巡抚陈公士竒重庆知府王公行俭巴县知县王公钖】
　　已失防门险谁云蜀道难三江潮不到万马竞传餐故国悲张许忠魂泣贺兰当时渝水上慷慨白衣冠
　　涂山絶顶眺望
　　飞瀑落长虹登临见禹功山围巴子国苔没夏王宫峒俗乌蛮近畬耕白帝同渝州天堑地感慨大江东
　　舟出巴峡
　　曲折真成字沧波十月天云开见江树峡断望人烟新月数声笛巴歌何处船今宵羇客泪流落竹枝前
　　长夀县吊雪庵和尚
　　枳县秋风怆客魂金川遗事忍重论谁从鱼服悲宗国唯有乌朝恋旧恩叶下沅湘愁北渚芜生鄢郢哭东门至今松柏滩头水呜咽寒潮吊屈原
　　涪州石鱼
　　涪陵水落见双鱼北望乡园万里余三十六鳞空自好乗潮不寄一封书
　　早登涪州北岩访伊川先生注易洞憇碧云亭【岩有山谷题钩深堂三大字】
　　鸡鸣截江去磊落见残星古洞生苍藓层岩列翠屏五溪秋水岸万里碧云亭蜀洛清流尽千秋忌独醒
　　麻姑洞二首
　　神仙官府事纷然懒漫谁能更学仙但乞麻姑爬背痒余杭兑酒此中眠
　　洞口无人藓自青蓬莱清浅几曽停他时小别三千歳又似当年过蔡经
　　忠州谒禹庙
　　空山神禹庙终古对巴台玉座秋苔长江云暮雨来八蛮通道路九鼎没蒿莱黒水梁州地芒芒问刼灰
　　屏风山谒陆宣公墓
　　贾傅长沙谪灵均泽畔吟千秋同涕泪万里更登临劒北﨑岖日山东父老心阳城如可作为我助霑襟
　　询白公东坡不得二首
　　巴歌渝唱总纷纷长庆新诗久不闻欲访东坡但搔首浪花髙卷入蛮云
　　东坡东涧緑成隂刺史当年爱深想见竹枝歌舞处木莲花映水林檎
　　壤涂早发
　　梦回峡月落卧聴舟人语风便五更潮天明到南浦【万县古南浦地】
　　万县有感
　　千秋南浦地险阻控三巴恶少仍雕面通侯各建牙何人饲豺虎吾道一龙蛇鼓角寒城暮江流卷白沙
　　云阳县
　　十月云安县千崖石气青江寒风飒飒猿啸雨防防盐井筒时汲巴歌酒易醒天涯连歳暮心折杜鹃亭
　　晩登防府东城楼望八阵图
　　永安宫殿莽榛芜炎汉存亡六尺孤城上风云犹防蜀江间波浪失吞呉鱼龙夜偃三巴路蛇鸟秋悬八阵图搔首桓公慿吊处猿声落日满防巫
　　瀼西谒少陵先生祠五首
　　万古瀼西宅斜连峡口闗髙云鱼武县秋水麝香山老作诸侯客心依供奉班樊川临素浐遗恨不生还白髪三川客新诗百链功飘零逐猿鸟得失感鸡虫弟妹干戈里朝廷涕泪中浣花形胜地回首雪山风浩刼遗祠在依然白帝城岸连巫峡影门对蜀江声太息隆中业平生庾信情艰难诗万首防府至今名已见浮三峡还怜到九疑湘娥何处是楚客至今悲槎系南溟近天连北斗垂江陵空望幸愁絶侍臣诗欲去频囬首停舟滟滪堆东屯云水西阁莽蒿莱感事悲诸将懐人赋八哀昆明遗碣在落叶满苍苔【祠有石刻秋兴诗仅存昆明池水一首】
　　登白帝城
　　赤甲白盐相向生丹青絶壁鬬峥嵘千江一线虎须口万里孤帆鱼复城跃马雄图余垒迹卧龙遗庙枕潮声飞楼直上闻哀角落日涛头气不平
　　白帝城谒昭烈武侯庙
　　赤甲山头云气苍枫林萧瑟落防霜鱼人故垒生秋草鸟道寒空挂夕阳当日君臣真洒落至今祠庙有辉光江流薄暮闻笳鼔回首中原泣数行
　　舟下瞿唐别陈东海都督【讳福后諡忠愍】
　　十月瞿唐峡孤根滟滪堆风雷髙白帝云雨暗阳台朱鹭军中乐青枫渡口杯瀼西逥望好欲去且徘徊
　　登髙唐观
　　西上髙唐观阳云对旧台瑶姬何处所望逺独徘徊怳忽荆王梦芳华宋玉才细腰宫畔栁并作楚人哀
　　神女庙
　　箜篌山下路遗庙问朝云冠古才难并流波日易曛玉顔空寂寞山翠自氤氲东望章华晩含情尚为君
　　巫峡中望十二峯
　　十二峯娟妙轻舟望是非青天半云雨夕日乱烟霏瀑水临江合【三分水】神鸦出洞飞朝云无处所应待楚王
　　巴东秋风亭谒冦莱公祠二首
　　秋风亭上望摇落值秋风巫峡千帆上荆门一水通清猿吟楚塞客泪落巴东故相还祠庙凄其伏腊同夀宁何代寺犹说相公泉澹沲清江去凄凉古佛前傅芭哀楚些特笔记澶渊不见雷阳竹中书事可怜
　　抵归州
　　乱石归州郭危樯蜀客舟江山悲屈宋战伐忆孙刘西道连鱼复东门望夏邱兴亡纷在眼衮衮大江流【宜都又名西道】
　　归州书感
　　歴歴青山逺更围萧萧红叶晩争飞一天暮雨来巫峡万里寒潮到秭归郢路苍茫衰草徧楚宫芜没昔人非滩声半夜堪头白况复天涯未授衣
　　秭归夜泊
　　江水茫茫去西风感鬓丝峡深防子国月上屈原祠滩响夜方急猿声寒更悲楚天摇落后何处采江蓠
　　五更山行之屈沱谒三闾大夫庙
　　斜月楚山外寒江初上潮左徒遗庙在未惜马蹄遥国破怜哀郢魂归赋大招云旗空怅望回首木兰桡
　　题三闾大夫庙四首
　　懐沙千古恨弭楫吊灵均思公子依依问楚人招魂龙贝阙遗恨虎狼秦愁絶涔阳浦年年杜若春湘累哀怨地自昔有遗音晓日空舲岸孤帆枫树林数穷詹尹策魂断女嬃砧欲问离骚意巴东猿夜吟久客懐徃路还登江上祠美人惜珍髢众女妬娥眉楚泽凋兰叶巴巫唱竹枝九歌何处续宋玉有防词鶗鴂鸣何早鸟飞思故乡如何懐郢路终自弃沅湘三戸余秋草千山满夕阳武闗呜咽水犹怨楚防王
　　峡中舟夜
　　酒残香烬暮江深遥夜孤舟枫树林三峡流泉争送客不须更聴七弦琴
　　新滩二首【楚蜀诸滩首险在兵书空舲二峡间】
　　上滩嘈嘈如震霆下滩东来如建瓴瞥过前山才一瞬鹧鸪啼处到空舲
　　兵书峡口石横流怒敌江心万斛舟蜀舸吴船齐着力西陵前去赛黄牛
　　空舲峡
　　月吐空舲峡流光楚塞旁渔灯摇宿鹭篷背受新霜青草烟波濶黄牛朝暮长曾为云梦客回首忆髙唐
　　黄陵庙二首【庙后峯顶有人牛像宛然知画】
　　峡里黄陵庙千秋俎豆新禹功思癸甲灵笈佐庚辰滩石冬逾壮风帆捷有神旌旗临絶壁长照大江濵秭归来百里突兀见黄牛下水才朝暮行人已白头山川防路险疏凿禹功留尚忆平成日茫茫辨九州
　　抵夷陵州二首
　　西陵雄镇地伫立望荆门蜀水天邉緑巫云峡口昏三湘初落木万里饱闻猿翦纸劳僮仆为招久客魂扁舟天上落回首万滩髙斜日明西塞秋风过下牢江湖初莽荡吴蜀几旌旄至喜亭邉泊椎牛也自豪
　　西陵竹枝四首【今夷陵州】
　　蜀道艰难易白头羊肠虎臂又黄牛西陵才过荆江出聴尽猿声是峡州
　　峡江三月橹声齐扣拍哀歌髙复低十二碚邉初起汕日斜还过下牢溪【夷陵俗以三月初八十八廿八三日起汕相率扣拍而歌悲怆慷慨乃获多鱼惟十二碚以上下牢溪以下数十里为然】
　　金钗系接髻了枋叉繋年年聚此乡江上夕阳归去晩白苹花老卖鲟鳇【俗以八九月取鲟鳇鱼先布网而后下叉谓之叉繋其地曰系曰枋】荷灯百尺接秋河犹似秦兵驻緑萝更説元宵好风景竹枝歌续采茶歌【元夕连袂唱竹枝采茶歌七夕家家张荷叶灯云昔秦白起伐楚将烧夷陵望见城中灯火而止遂沿至今也】
　　汉景帝庙【昭烈奉木主至此】
　　阳陵何处是遗庙此中洲落日西陵渡寒江楚塞楼天心纷割据鼎足失炎刘太息英雄逺楼船下益州
　　宜都县南中流大风
　　南首猇亭路茫茫白浪间风生羊角戍山尽虎牙闗忠信平生志波涛絶域还湘东飘泊日深入五溪蛮
　　枝江道中
　　愁絶丹阳道萧条暮雨时天遥孤雁没江濶一帆迟庾信台空在懐王冡尚疑且随鸥鸟去今夜泊松滋
　　楚懐王墓二首
　　当年遗恨割商于故国秋风总废墟望里丹阳抔土在寒潮犹似哭三闾
　　百里洲前望楚江斜风吹雨暗篷窻可怜云梦三千里弱缴谁加鸟六双
　　荆州懐古
　　白帝城邉醉放舟夕阳荆楚此登楼惊心割据三分地放眼闗河万里游山色茫茫江夏逺风烟漠漠渚宫秋何须更续英雄记今古无人似仲谋
　　江陵书感【先祖方伯公曽以仪郎奉使扈故王之国】
　　先公持节地今日复经过江汉流如昔兴亡事若何人归铜马后士岂鲫鱼多信美非吾土登楼发浩歌
　　荆门州
　　望望荆门外茫茫驿路寛北风江汉起暮雪郢中寒野烧荒原断昏鸦古木残遥怜季行役白髪望平安
　　望厐居士山
　　云烟杳杳树幢幢消息慿谁问老厐斜日汉川秋水濶居然一口吸西江
　　万山
　　新钓槎头缩项鳊楚姬玉手鲙红鲜万山潭水清如昨只忆襄阳孟浩然
　　襄阳口号
　　岂有酖人羊叔子更无悔过窦连波残碑堕涙回文锦一种销沉可奈何
　　羊太传祠
　　岘首何寥落犹存太傅祠门临汉川水泪堕郢中儿东第无归日西江有断碑天涯落帆客一荐楚江蓠
　　岘山和孟公韵
　　往者不可作含凄方在今岘山风景地名士几登临陵谷须臾改残碑涕泪深髙阳池上酒慿仗一开襟
　　隆中
　　咫尺隆中路如闻梁父吟地传龙卧久山接鹿门深遗憾留闗陇髙风激汉隂沔江流不尽西望一霑襟
　　放鹰台
　　汉江东去有髙台烟树苍苍楚望开走马铜鞮坊北路少年齐唱野鹰来
　　刘景升冡
　　豚犬儿郎霸业空冡中人不愧英雄一抔遥酹襄江上爱汝名髙俊及中
　　渡汉江次樊城二首
　　昨过嶓冡阳今来汉臯曲万里故人心江流鸭头緑樊口隔铜鞮江楼乌夜啼行人渡江去回首岘山西
　　大堤曲四首
　　何处白铜鞮相逢大堤曲樊城多酒家郎在谁家宿送欢凤林闗别欢桃林岸红桃作花时与欢复相见汉水緑头鸭朝朝自呼名何时覔欢去附书到江陵东汉房陵来南流武昌去西汉下巴陵会是相逢处
　　估客乐三首
　　大艑趁潮来落帆向樊口盘鲙槎头鳊杯泛宜城酒大堤诸女儿三五花映肉斜月半江楼低徊就郎宿与郎定情时葳蕤黄金钥不识堕泪碑但道襄阳乐
　　新野道中
　　穷冬风易暝色路何长蛮落黄邮聚寒林赭水乡雁声过宛口帆影下襄阳回首昭邱外云涛堕茫
　　南阳
　　汉家陵阙晩烟重路入南阳识旧封何日赤符曽应防至今白水尚朝宗炎精十世飞雄雉鼎足三分起卧龙惆怅铜驼经几度西风博望一声钟
　　卧龙冈
　　五丈原头望秋风落大星空留髙卧处古柏日冥冥寄懐邓州彭中郎直上兄弟兼忆仲亮宁逺【禹峰方伯子】
　　旧识中郎美新髙第五名中原传二妙故国继三甥皁防辽东客青山宛叶情羡君名父子家本冠军城
　　寄于淅川道子
　　西望商于地风前木叶红荒城三户在官舍万山中归路日犹逺故人今不同淅江通汉水心折武闗东
　　博望城
　　持节西穷万里源至今黄鹄怨乌孙空闻寳马归天廐不见征人入玉门
　　过长沮桀溺耦耕处
　　曽读陶公传尞尞沮溺心耦耕余故迹流水抱寒岑鸟下日将夕云归山半隂从来避世者不厌入林深
　　叶公祠
　　萧条醴水暮烟封古殿青苔上废钟地下子髙应一笑世间谁解好真龙
　　襄城道中
　　角角逐鸣鸡遥遥信马蹄雪残雍氏北月落颍阳西序已三冬晩途犹七圣迷汝南名士尽望古一含凄
　　拜李元礼墓
　　颍水东流去不回汉家司汜城隈西园官爵归常侍北部髠钳记党魁一代荀陈师友谊千秋蕃武死生哀歳寒谡谡松风里犹似龙门御李来
　　渡汝水戱作襄城君曲【楚庄辛事见説苑】
　　玉剑翡翠衣光照清川口不愿楚执珪愿得执君手
　　颍川懐古
　　懐古过阳翟西风落照时广成何处问童子信堪师乔木临清颍寒烟望具茨何因税尘鞅还共羽人期
　　渡河西望有感
　　使者河源复却回杖藜曽记到云台髙秋华岳三峰出晓日潼闗四扇开星宿海从天上落昆仑槎自斗邉来何时更访茅龙去东望沧溟水一杯
　　荥泽渡河二首
　　西溯岷峨万里长大河北去渡荥阳平分两戒回中岳直下三川阻太行咫尺风云迷广武苍凉暾日射扶桑时清久失成臯险酾酒黄流吊战场
　　星槎击楫登鸿沟极目气飞腾已过白雪三城戍初试黄河十月冰沙碛连云朝牧马猎围行炙晩呼鹰金堤东下夷门路落日寒烟吊信陵
　　赠徐东痴四首
　　东臯三畆宅歳歳掩柴闗自得知仁乐因居亷让间夕烟隐桑柘晓色见云山为问冥冥者何须放白鹇浩荡江湖兴扁舟过富春两台云漠漠千尺水粼粼偃蹇狂奴态飘零汐社人垂竿与晞髪万一共悲辛秦楚纵横地商于宛邓西栈危驴背滑吟苦防檐低战垒犹烽火穷途且杖藜倦游归卧稳髙枕碧山栖情亲二十载回首飒风飇白髪催前事青松识后凋何须论出处只合共渔樵别有人琴痛劳君赋大招【为亡兄西樵】
　　挽姜贞毅先生【讳采字如农莱阳人明给谏以言事谪戍敬亭后流寓苏州治命敬亭山下】
　　曽闻碧血裹朝衣沧海横流万事非生已变名呉市去死当埋骨敬亭归空山落日鸣鶗鴂孤墓深春长蕨薇魂傍要离君爱弟英灵来徃怒涛飞【先生弟吏部垓字如须呉郡】
　　挽蒋虎臣先生【先生养疾峨眉尚有手书见及】
　　西清三十载九病一迁官晩忆峨眉好真忘蜀道难法云晴浩荡春雪气髙寒万里堪埋骨天成白玉棺
　　谢愚山寄敬亭茶著书墨四首
　　珍重宣州緑雪芽钗头玉茗未须夸晩凉梦到双谿路宿火残钟索鬬茶
　　白甀亲题记社前红嚢开罢瀹清泉桐隂满地苍苔滑纱防笼头手自煎
　　分来劒脊伴云腴横理庚庚玉不如更乞宣城诸葛笔晴牕小试硬黄书
　　泽门晳与邑中黔一种髙风比断金至竟不须论白黒东坡居士是知音
　　漫兴十首
　　漭漭荆防地当年割据州营连九节度星动五诸侯已共长江险应闗上将忧郭门传息壌不障洞庭流一线金牛道迢遥限雍梁峡犹传禹凿山忽兆彭亡战鼓黄陵庙讹言白帝仓鱼鳬曽梦到回首阅苍茫呜咽秦川水秋风入鼓鼙妖星躔陇右大将出安西陆陆将谁附苍苍回不迷似闻寛大
　　诏未忍戮鲸鲵
　　烽火传花马将军发贺兰天心诛叛亟国法受降寛衙帐青唐入沙场白骨寒乱臣谁贳死史笔后人看均房山万叠林箐杳难分故国传郧子名城属冠军风烟迷楚望金鼔动秦云父老思原杰当年旧建勲不见离支熟闽州驿骑来大农师渐老使者节难回五岭烽相照三山瘴未开冥冥炎海外目极钓龙台西北和亲国王姬礼数殊一朝忘甥舅万里送头颅露布明驼足军锋落雁都六师信神武羣盗敢枝梧惨澹苍梧埜风尘八桂林屠沽投间起巾帼负恩深铜柱无消息交州竟陆沉何时大藤峡披豁散重隂海内兵尘满乾坤正气孤数公明大义一死激顽夫闗塞青枫晩英灵白日徂他年看秉笔得慰鬼雄无少日论兵事空惊老大身拊膺成一叹食肉尔何人剧孟能倾楚髙竟却秦白头清镜里归卧故山春
　　秋日过子吉读书斋有懐苕文
　　翰林官自达疲马独行吟日午炊烟寂闲门落叶深平生有知已髙卧洞庭隂莫谓飞沈絶千秋共此心
　　谢孙思逺送茶笋
　　鬭茶竹坞麦秋寒烧笋僧楼谷雨阑寄谢江南老桑苎也分风味到麤官
　　陈真亭佥宪殉节诗【讳丹赤闽县人顺治辛夘举人自兵部郎中出为温处道佥事总兵官祖某叛死之赠通政使】
　　争飞海水动妖氛大节堂堂独不羣真见司农生撃贼还同车右死鸣君赤城地逺埋残骨朱鸟魂归哭阵云他日东瓯应庙食灵旗风雨夜深闻
　　杨茶庵佥宪阖门殉节诗【讳三知良乡人顺治丙戌进士神木道佥事参将孙崇雅叛同妻妾二女赴井死赠光禄卿】
　　西来鼙鼓震秦川神木城头火夜然直向重泉寻八口居然一死动三边飞书大将论功日啮齿孤臣入地年彷佛井榦明月下苔防零落聴啼鹃
　　刘富川江屏殉节诗【讳钦邻仪真籍庐陵人顺治辛丑进士粤西乱死之赠光禄少卿】
　　白沙江上别苍茫忆尔庐陵节义乡万里青燐连桂管三年碧血照清湘乌啼溅泪逢寒食马革惊心裹战场望断铭旌何处是苍梧愁絶暮云黄
　　兰谿丞徐君殉节诗【讳诘广昌人贡士城破懐印死赠浙江按察司佥事】
　　连城大帅竖降旛独有微官死报恩故印犹存同杖节巫阳无地与招魂双松几岁哦防事大鸟何年立墓门闻道荒城还渴怒潮穿脇越江昏
　　定边堡守备刘君夫妇殉节诗【讳士英朱龙据堡以叛与妻妾郭氏李氏俱死之赠拜他喇布勒哈畨世袭】
　　河套南来花马池严城一夕满旌旗惊传絶塞豺狼窟坐失三军熊豹姿恤纬孤忠留妇女成仁浩气属偏禆髙牙大纛工翻覆请视刘君堕泪碑
　　遥送嵇尔遐从军荆州兼寄秦留仙李屺瞻二首
　　帕首鞾刀气不羣秀才今复学从军也知好句输中散唯有相思寄楚云
　　秦子清真五字诗李生磊落万人姿他年幕府论功日七寳庄严合是谁
　　赠郝雪海侍御二首
　　龙性讵能驯依然七尺身谁从燎原日还忆徙薪人肝胆酬明主风霜老逐臣
　　孝陵松柏泪霑洒又重新
　　血战蚕丛日愁云压阆中谤书翻置狱刀笔敢论功又失巴西险何时剑外通慿君重草檄早为破田戎秋夜同容斋説岩二学士聴杨山人弹琴
　　万里东归客七丝闻夜弹泉流巫峡里猿啸楚云端淅沥枫叶落寂寥秋水寒无人知此意试问董庭兰
　　纪事
　　见説温泉仗经过毕郢原
　　天言传近侍小队驻期门玉座人间閟银蚕地下温冬青当日泪真荷
　　两朝恩
　　杂感四首
　　陇水洮云外传烽万里通天兵张掖下露布朔方同贼已亡方望时堪仗窦融明年看置酒图画满南宫饮马洞庭濶连营笳吹闻南人知象主汉表失鄱君斑竹祠边水苍梧野外云何时真下濑一试习流军戮力还羌帅孤忠有法王不縁防上赏何以警无将天狗过秦野髦牛限鬼方古来称陇蜀成败几苍茫一髪东瓯路悬军春复秋何人裹马革几軰烂羊头礼比长公主荣逾恩泽侯
　　圣朝寛大徳不死竟何忧
　　精华録巻七
　　钦定四库全书
　　精华録巻八
　　刑部尚书王士祯撰
　　今体诗
　　用韵答别容斋説岩二学士讱庵侍读
　　忧患余生见面迟故人惊喜鬓成丝茶杯冷澹香残处麈尾横斜月落时沙碛断鸿千防没都亭衰柳数行垂霑襟又作销魂别不为中年好酒悲
　　再别李容斋陈説岩叶讱庵三子
　　长安几度别忽作白头翁君辈还簪笔吾生自转蓬王师悬楚塞羣盗横闗中努力匡时畧归心沧海东
　　阜城感伪齐刘豫作
　　残堞昏鸦外人烟古阜昌龙蛇逢战鬬羖防慨兴亡父老思宗泽朝廷负李纲纷纷齐与楚一笑对斜阳【元裕之诗河边羖防尚能飞无角无鳞自一齐张邦昌亦河间东光人】
　　过邢子愿先生墓
　　秋晩犁邱道西风黄叶深婆娑叹官柳惆怅少来禽一代风流絶孤坟牧竖侵通家怀旧客重鼓雍门琴
　　阅先兄西樵故书泣赋
　　丹铅脱手尚依然泪洒蛛丝对旧编南面百城如昨梦河东三箧忆当年纵横鼠迹承尘上零落苔花废砌边痛絶人琴今已矣牙生从此竟摧弦
　　伤十笏艸堂梅竹二首【西樵先生读书处】
　　苍苔被门巷风动萧萧竹孤凤不重来磊砢空节目种树人何在三逢嵗暮时夜来风雪里无复旧连枝
　　过古城
　　格孙城外逺烟迷瘦马凌兢上大堤茅屋几人输井税田家终嵗把锄犂残碑剥落横苔藓古道萦回长蒺藜陵谷消沈尽如此一声村落夕阳鸡
　　西堂甘橘初熟招东痴二首
　　昨宵霜信熟黄甘小阁离离夕照酣为报故人须过饮挂帆何必洞庭南
　　楚颂吟来忆左徒酒牀新漉待招呼田园别后春芜长欲买青山种木奴
　　雪中题七贤过闗图
　　云重雪堆门空堂破帽温风流七贤逺图画百年存鸟没蓝田县梅开灞水村开元旧时老招得几吟魂
　　题黄鹤山樵画
　　忆昨茅斋雪霁时地罏松火夜谈诗春风骑马长安去如此溪山坐付谁
　　吕忠节公挽诗二首【为敬芝侍御作】
　　一自渑池渡风尘天地昏铜驼悲故国龙种失王孙司马空居洛巫阳讵返魂长令怀古者流涕上东门紫陌临伊岸青山抱洛中殽函失天险父老哭遗忠秉国人谁在骑箕恨未穷桥陵西望近应逐鼎湖弓
　　为许生洲比部题梅渊公画
　　柏枧山中旧草堂溪流淼淼树苍苍白云谷口不飞去卧聴松风春画长
　　题董舜民苍梧词追悼訏士文友
　　南望毘陵路江流日夜东应徐常调尽嵇吕旧游空才子苍梧怨清词白苎工依然邻笛起凄断夕阳中
　　送许竹隠之绍兴二首
　　一棹西陵去名山入剡中放衙临镜水行部逐樵风江渚鸢乌集苏台麋鹿空沼吴兼霸越怀古意无穷蝉声集深树驿路遍槐花黄鹄逝千里浮云天一涯莺啼范蠡宅草长谢敷家迢递相思处春风满若耶
　　梦中作
　　凉云止复行水花开更落烟柳夕阳时蝉声动髙阁
　　送董樵归成山旧隠
　　白社何年别威辇相逢飒飒鬓毛苍飘零楚客纫兰佩萧瑟无且剰药囊隠处神山邻九防愁来兵气动三湘水仙操罢扁舟去海水天风万里长
　　招魂
　　八桂荒云外三湘落照中空城尽豺虎战士几沙虫生死无消息传闻有异同招魂关塞黑杳杳暗青枫
　　秦中凯歌十二首
　　上相乗春西出师
　　至尊推毂建旌旗
　　两宫络绎黄封下天廐飞龙赐与骑
　　新开麟阁赏元功颇牧重看出禁中此去西人须破胆将军昨日下辽东【康熈十四年图公以副将军平察哈尔献俘　阙下】
　　军中歌舞喜投醪令下如山戒驿骚扶杖已闻秦父老王师有
　　诏肃秋毫
　　天上黄河万里来巨灵高掌抱云台遥看丞相行营过日射潼关四扇开【韩文公诗日出潼关四扇开相公亲破蔡州回】
　　泾原西北驻王师尺一无烦介马驰共道
　　皇恩天浩荡不教京观筑鲸鲵
　　莫愁登陇望秦川休道长安在日边驿骑流星催露布捷书三日到甘泉
　　虎狼十万竞投戈不唱三交陇上歌朝见降书来北地暮看烽戍罢朝那【庆阳固原相继降】
　　衮衣照路有辉光班劒威仪出尚方大将櫜鞬迎道左万人鼓吹入平凉
　　三军解甲隗嚣宫百丈磨崖待勒功欲纪元和天子圣更携参佐上崆峒
　　丹青图画上麒麟五等俄惊
　　宠命新未许熊罴归禁籞且悬堂印镇三秦【部议图海封二等侯有　　防封二等公】
　　河西三将气如虹百战功名次上公
　　诏下一时齐虎拜汉朝争羡窦安丰【将军张勇进爵靖逆侯提督王进寳进奋威将军总兵官孙思克进凉州提督】
　　三月军烽次渭桥旋看饮至紫宸朝空言韩范威名大五路何曽制曩霄
　　得留仙书知将入楚
　　还吴恋子舍适楚动离心列戍洞庭埜征帆云梦林寒潮秋望逺枫叶暮愁侵此去逢渔父休为泽畔吟
　　寄汪苕文尧峰隠居四首
　　卜筑何峰好尧峰近太湖莼鲈供客馔橘柚足官租泥饮从田父题诗付獠奴萧然山泽里真有列仙儒海内纷传檄烽烟数驿骚算缗诸道急伐叛几年劳久已疑吴濞频闻赦贯髙步檐还倚杖中夜首应搔黄公垆下过感旧每停车哀乐中年事艰难逺道书新知虚托契老辈久离居生意怜枯树婆娑畧似渠欲访天随子来过甪里村五湖正秋色一棹到闲门林屋探仙迹咸池问水源防然白云外相对坐闻猿
　　题江辰六借书图二首
　　何处淹留可判年乱书堆里日髙眠何人解似宣城守手为江郎割半氊
　　饮马荆江戍火红庞睂书客悔雕虫诸生亦有封侯相一巻隂符两石弓
　　题冒辟疆姬人圆玉女罗画三首
　　雪后空庭气萧瑟千头防竹尚婵娟畏寒冻雀不饮啄斜日蹋枝相对眠【踈篁寒雀】
　　记取凌波微步来明珠翠羽共徘徊洛川淼淼神人隔空费陈王八斗才【水仙】
　　堂堂防防百千头荇叶菱花满碧流彷佛吴兴骑马处江南风色白苹洲【苹花戏鱼】
　　题汪季用百尺梧桐阁巻二首
　　别馆多梧桐偶此成幽寂独向髙阁眠夜闻疎雨滴百尺髙楼上何人相往还夕阳海门树秋雨江南山
　　再题梧桐阁巻
　　河汉澹中夜碧梧隂渐疎幽人坐髙阁秋色满岩居风竹同萧瑟苍苔倦扫除数峰江上好朝夕映琴书
　　和曹陆海舍人寿良怀古二首
　　长城自坏复谁尤战地经过忆唱筹野鸟啼春寺门寂可怜犹似白符鸠
　　右凤山寺檀道济战场
　　铁鎗名抵周阳五夹寨杨刘各一竒可惜英雄为梁死不知世有鬭鸡儿
　　右王彦章故宅
　　荅盘山拙庵道人寄电光云鹤诸集
　　曹溪游万里酌水问南能世界随縁住人天最上乗萧然白足侣不作紫衣僧寄我新吟巻清凉五月冰
　　悼亡诗二十六首【哭张宜人作】
　　一错谁能铸六州藁砧无复望刀头当年对泣人何在独卧牛衣哭暮秋
　　少小香闺熟女仪鸡鸣长自轸风诗君如徳曜齐睂日我愧樊英荅拜时
　　门第河东双防围当年燕子谁飞可怜陌上花开后常送香车缓缓归
　　小阁垂帘日扫除罏薰茶具宛精庐红囊拣得钗头茗手瀹清泉伴著书
　　千里穷交脱赠心芜城春雨夜沈沈一官长物吾何有却损闺中纒【直善切】臂金【辛丑春闽中友人许天玉公车过广陵以匮乏告予适无一钱宜人解腕上条脱付予赠之】
　　樵苏絶爨未知愁林下风期矢白头廿载无衣搜荩箧不曾悔却嫁黔娄
　　雪白花红绣褓齐频年靧面祝中闺牙牙学语今何似忍聴骄儿索母啼
　　病中送我向南秦感逝伤离涕泪新长忆啼猿断肠处嘉陵江驿雨如尘
　　灞桥秋雨望秦川劒阁西风聴杜鹃万里不归归有路双鱼何处达重泉
　　三载西风防影分登髙泪尽陇头云从今肠断重阳节又采寒花酹细君【先兄西樵以癸丑秋没】
　　蚤嵗曾期共隠居只应桓孟得相如青山纵有归来日更与何人挽鹿车
　　铺首经秋涩緑苔承尘蛛网任成灰只余金缕裙犹在争忍无情布施来
　　遗挂空存冷旧熏重阳阁闭雨纷纷方诸万防鲛人泪洒向穷泉竟不闻
　　肃肃灵风冷繐帏亭亭孤月掩重扉宝钗明镜俱黄土悔煞秦嘉上计非
　　帖子宜春认旧题妆楼人去草凄凄东风不啓葳蕤锁一任空梁落燕泥
　　楼角参差几曲栏绕栏亲种碧琅玕月明昨夜风惊竹翠袖何人倚暮寒
　　春前小别死生分望断新阡宿草坟我似东坡老居士何年归哭魏城君
　　年年辛苦寄冬衣刀尺声中玉漏稀今日嵗残衣不到断肠方羡雉朝飞
　　愁见新年改故年朔风吹雪欲寒天黄金屈戍中宵闭长伴鳏鱼夜不眠
　　续弦胶与返魂香碧海青天路渺茫若使少君真有术不辞千里到稠桑
　　荧荧薤露叶还低华屋山邱理亦齐四十年来成小劫悤悤何暇唱黄鸡
　　春事愁中复病中可怜寒食到悤悤故园梦去潇潇雨一树棠梨照殡宫
　　药罏经巻送生涯禅榻春风两鬓华一语寄君君聴取不教儿女衣【于戏反】芦花
　　陌上莺啼细草薰鱼鳞风皱水成纹江南红豆相思苦嵗嵗花开一忆君
　　锦瑟年华西逝波寻思往事奈君何若为乞得江郎笔应较文通恨赋多
　　宦情薄似秋蝉翼愁思多于春茧丝此味年来谁领略梦残酒渴五更时
　　闻方山北山诸公连日出游戏寄
　　公子春芜白鼻騧病夫拥褐客天涯城南几日无风雨十里徐熙落墨花
　　絶句
　　石帆山后黄茅屋一树寒梅作意香长忆花开风雪里卧闻春雨滴糟牀
　　曹正子邀同家兄子侧及诸君丰台看芍药晩过祖氏园亭八首
　　回首旗亭画壁时重来已是十年迟应刘逝后风流尽只有恒河照鬓丝【昔合肥公招同公防苕文诸君游此今公与公防皆没矣】
　　依然春草樊川路竝马来过覆盎门记得城南天尺五緑芜红药水边村
　　陂塘防防乌犍出夏木隂隂白鸟飞也似江南好风景水田一带学僧衣
　　宫锦千丝费翦裁防他婪尾殿春杯老颠賸欲相料理乞取齐奴步障来
　　雨雨风风态自殊花花叶叶不曾孤更添练鹊和蝉蝶便是徐熙六幅图
　　霑湿春衣更不嫌花枝娅姹雨亷纤鬓丝禅榻心情改闲看儿郎插帽檐
　　沙禽一一事髙格烟柳斜阳初弄姿更爱风标两公子水荭花外立移时【晩晴赋白鹭潜来兮风标之公子】
　　水槛清凉跂脚眠菱花菰叶一溪烟阻风中酒年年事絶忆春江上水船
　　友人送白莲花为咏
　　无复澄江载酒船折枝犹带五湖烟香来月白风清里花放丛祠水驿前鸭唼池萍微雨后犀垂帘押夕阳天鲁连陂上新秋色触忤闲愁又一年
　　初秋示董苍水
　　零落交游感式微与君邂逅忍相违隆中自许真名士殿上谁知大布衣越燕巢空秋近社鲈鱼风起梦思归先生未是平原客玉貌尘中见亦稀
　　张员外园亭送金山人归越
　　客有越乡感抱琴辞上京离堂秋月色别思楚鸿声水国三千里冰弦一再行成连何处去今夕独移情金孝章以壬子冬画梅寄予兄弟今六年矣丁巳七月先生之子祖生至京师始见之而先生与先兄考功皆已下世怆然赋诗四首
　　拗取铜坑玉一枝江南春赠陇头时到来已是尘沙劫赋得瑶华欲寄谁
　　维摩方丈几黄昏春草禅房日闭门成佛生天两何处暗香疎影为招魂【十笏先兄堂名春草闲房先生所居也】
　　花时邓尉梦无聊十七年来似暮朝恨不相携风雪里短篷同系虎山桥
　　当年五字写柴桑又寄孤山世外香一幅生绡千载意也应配食水仙王【辛亥嵗先生手写陶诗见寄】
　　西蜀
　　唐家宰相回翔地汉代公孙割据秋劒阁嵯峨仍北向彭门波浪自东流风云诸将争秦栈鼓角中宵梦益州何日西南销战伐浣花行乐看遨头
　　哭公防吏部二首
　　零落亲知更有谁闻君诀去不胜悲弹琴古调千秋絶説劒雄风一代竒旧馆脱骖应出涕天涯磨镜是何时故人双须苍浪在賸欲刋君第二碑
　　廿年艺苑忝同游回忆音尘泪不收结客曾倾四公子论兵欲动五诸侯【星名】故人半化辽东鹤世事终输阁道牛手定君文才几日可怜马防恸西州【丙辰春先生以全集寄予论次】
　　见北山游西山诗示谢千仞
　　吟眺清晖思不穷昔游如梦几人同忆君共蹋西山雪坐聴清猿万木中
　　山茶雪兔
　　石罅猩红透几枝花间东郭眼迷离漫天风雪鹰初击正好营君三窟时
　　郭河阳双松平逺【为牧仲题】
　　石骨崚嶒五鬛盘河阳笔底傲秦官兴亡七百年朝槿留得苍苍耐嵗寒
　　孝昭皇后挽词六首
　　金所流尘掩瑶斋宝幄空禁花零晓露苑柳泣春风思媚传千古深恩徧六宫唯留歌咏在应与二南同上夀
　　慈宁日人知内则贤徽音殊未逺
　　文母至今怜泪溅莺花色神伤袚褉天凄凉余故馆犹近濯龙前
　　秘殿传金防神人覆玉衣四星初应曜一鉴忽藏辉脱珥言犹在乗云驭不归
　　皇情宵旰切永巷漏依稀
　　万乗亲临送容车出国门羽仪辞禁掖笳鼔望陵园素旐浮云惨青山落日昏臣民同雨泣哀动鳯凰原西汜沈寒月中天澹夕阳愁云低垅树春禁罢公桑楚挽兰风寂虞歌薤露长通灵应有梦可到
　　紫宸傍
　　沙河道凄凄玉辇空绮疏扄夜月繐帐肃灵风故劒皇心切祠官礼数同荣名纶綍贵早贲九原中
　　为尤展成悼亡二首【时予丧张宜人三载矣】
　　三年明月鉴虚帷那更吟君惆怅诗不分阿灰肠断句黄昬微雨画帘垂
　　金昌亭下柳毵毵长记乌啼送晓骖风景不殊人不见谢家飞絮满江南
　　陈其年索诗送王生之襄阳
　　试説襄阳好曾游路不迷江帆过岘首水竹绕檀溪市上江陵估机中窦氏妻不知征戍后谁唱白铜鞮
　　遥题王咸中石隖山房四首
　　我爱尧峰叟【汪钝翁】怜君比屋居云林交罨画烟火共村墟颠倒牀头屐逍遥谿上渔汉隂鸡黍约今古意何如髙情躭野逸文采旧清门迹与市朝逺心将达者论飞泉晴界道脩竹雨连村谁识逃名客蓬蒿方灌园心逺地仍偏琴书杂坐眠湖霜收橘日社火焙茶天人意孤云外山容太古前叩门田父至褴缕亦欣然笔墨谁能事吾宗今右丞【茂京作石隖图】悠然辋川路写向剡谿藤短彴宜行药空林偶饭僧片帆天外影兴到直须乗
　　送宋牧仲员外贑州四首
　　都亭一樽酒落日照行轩帆下浔阳郭春过敷浅原故人持使节微尚爱邱樊想到西林寺清吟和夜猿文成誓师处惨澹尚闻笳野戍青山逺荒江白日斜春风渡蛟浦夜雨宿龙沙战地多新鬼须添两鬓华章贡交流地孤城百战余江山应不改父老问何如五岭稀烽火三湘动羽书似闻兵马后租赋未全除贑石三百里寒江尺五流帆樯来岛客风物逼炎州试访端明迹应懐清献游山川供啸咏莫似贾胡留
　　九日寄説岩院长讱庵学士【二公向同内直】
　　泬寥天气愁予无恙黄花伴索居江介鼋鼍闻渐徙【时闻茶陵湘潭捷】乡园鸿雁近何如千门落照凉飇发一片寒砧木叶疎遥忆故人清切地登高彩笔奉
　　宸舆
　　以昌乐笔送容斋阁学戏成
　　承防归来每日曛挥毫犹足张【去声】吾军只愁坡老三钱笔难称郇公五朶云
　　荅徐东痴隠君小雪见怀之作
　　积雪东原路孤村似剡溪几年阻乗兴千里忆幽栖冻雀柴门掩寒烟古木齐不逢洛阳令僵卧到晨鸡
　　题龚节孙种橘图二首
　　震泽鲈鱼欲上竿千林风露熟金丸美人无事披香坐领得头衔是橘官
　　会稽内史风流甚三百封题引兴长何日扁舟洞庭上与君小摘满林霜
　　题其年填词图
　　玉梅花下交三九【其年词句】红杏尚书枉擅名记得微吟倚东阁梅花如雪扑帘旌
　　洪昉思送湖州茶笋二絶句
　　爱道前溪似若耶行幐归去便移家悤悤未讯溪山好第一先分顾渚茶
　　周妻何肉断根尘玉版聊堪结净因赢得武康斑竹笋从今休笑庾郎贫
　　二月二日大雪晨起怀愚山渊公耦长
　　梦觉闻飘瞥虚牕彻晓明萧条同委巷怅望倚檐楹寒色饥禽语荒堦折竹声双羊风雪路留滞逺含情
　　雪中简秦对岩
　　第二泉边路扁舟落镜中林塘春命酒风雪夜推篷别鹤吴田渺归鸿楚塞通朝来吟望处流霰满房栊
　　和施愚山喜梅耦长至
　　新诗冰玉质故人兰蕙芬相逢姑射客宛对敬亭云雪色融春霁清谈入夜分翻怜金错赠十载托殷勤题苏台杨柳枝词后二首【汪钝翁编修首唱吴越和者数百人】
　　白家半格诗曾见爱説苏州柳最多【不似苏州柳最多乐天诗也】今日钝翁吟巻里雨条风絮奈君何
　　雁齿红桥鸭嘴船麴尘风起艳阳天明湖忆得吟秋柳惨緑当年最少年【予赋秋柳诗时顺治丁酉海内和者亦数百家】
　　送吴僧尚徳归尧峰
　　迢递青山路风流白足师安居深雪里行道落花时京洛过寒食江帆拂柳丝归逢尊宿问应识马驹儿
　　送吴天章归中条
　　中条最深处风物四时幽水鹤穿云下林枫夹岸稠人烟盘豆驿村路玉溪流卧起清晖里萧然何所求
　　送董苍水归云间
　　昔作瓯闽客漳泉正合围江瑶惊旅食山鸟怪儒衣边徼逢人少诸侯好士稀长篇犹在箧感激涕交挥【苍水闽归有见寄百韵诗】
　　送邓孝威授正字归海陵再示豹人
　　当年绮里季曾友夏黄公共咏紫芝曲俱栖岩穴中鬓睂惊汉帝羽翼缅髙风一出还归隠白云商洛东
　　送山史归蕐山
　　华山丹顶鹤清唳向西峯不羡三珠树长栖千嵗松林峦有佳色眠起日髙舂石上流泉好菖蒲方紫茸送吴僧秋臯之津门【上人有句云鸟啼残雪树人语夕阳山】
　　爱君残雪句宛似碧云篇独向中峯住深参五味禅直沽春水岸通潞夕阳船乞食王城去遥闻袒右肩
　　题顾茂伦雪滩钓叟图二首
　　垂虹秋色东南好雨笠烟蓑送此生今日三髙祠下过唯君不愧隠人名
　　彷佛桐江百尺台人漫作客星猜投竿一笑烟波外阳鱎纷纷入钓来
　　送宗梅岑归淮南
　　相逢才几日复欲返东原梁父云间树兰陵雨后村雄鸡能断尾野鹤讵乗轩一叶防沟水随潮到里门
　　拟山家闺怨戏为钝翁编修作
　　璇玑赋罢气凌云下直金莲每夜分那忆璇玑图上字锦机辛苦寄回文
　　送李邺臣赴东安
　　我爱潇湘水粼粼见底清稍闻征戍罢遥送使君行别浦石兰长丛祠斑竹生经过道林寺沈杜有题名
　　午睡
　　蕲州笛材好八尺含风漪恰称兹枕闲抛玉局棋凉蝉隂卓午花鸭水平池富贵浮云耳宁须热客知
　　蝇
　　几日乱朱紫商飇欣扫除孙郎弹不易戎子赋何如瑟瑟凉初至营营计已疎何来遽集此往事笑中书
　　与陆冰修
　　我爱辛斋叟萧然无世情笑看公府辟梦忆故山耕斜日树交防微风蝉一鸣知君人境外寂莫道心生
　　初秋索梅耦长画
　　诗到无声足卧游雨牕含墨对清秋不知乡思今多少只写澄江与北楼
　　送李武曾之凤阳郡幕【武曾尝客公防吏部近有乐府后补题诸调最佳】
　　年来岩谷竞春姿谁遣青松独后时七月僧庐常避客八公山色又临岐故人惆怅题襟集好句玲珑散水词此地正连清颍尾西州应有泪如丝
　　送冰修归海昌兼寄朱生二首
　　且住为佳耳将归可奈何人随吴防影叶下浙江波好往寻鲈鲙谁当破雀罗小丛今老去重唱竹枝歌【予戊申嵗送冰修南还赋竹枝歌三首今十二年矣】
　　老大身将隠飞扬气自雄游燕交马客归越事猿公仙饭青精诸儒白虎通故人朱季在何处驾飞鸿
　　送李屺瞻归泾阳
　　故国传烽火归来吊战场三秋看太白万骑塞陈仓射虎身犹健闻鸡意不忘悲歌燕赵别风雨又重阳
　　送叶井叔归樊上六首
　　今日华阳馆谁当是剧辛重阳一杯酒风雨送归人秋尽黄州路千峰送马蹄梦回山馆里落月汝南鸡断岸黄泥坂寒江千尺流羡君归去好云梦泽南州旧业在寒溪门前五株柳游子到家时日上樊山口西山松枥多谷口好泉石君登九曲亭苏公有遗迹我梦石鱼湖依依问聱叟试寻脩竹林为予安井臼花烛词二首戏为钝翁赋【钝翁既改官翰林往迎两如夫人皆不行而为别纳小姬因赋是诗】
　　碧玉回身奈此宵汝南鸡唤夜迢迢从今倦聴兰台鼓莫更熏衣事早朝
　　嬴女吹箫引凤雏莫将缣素怨狂夫似闻一语分明寄我见犹怜况老奴
　　防
　　五聴长安雁征夫犹未归重城闻捣练几处寄寒衣云梦雪中去潇湘苹际飞沅州射生满好避弋人机
　　题汪钝翁洞庭诗后
　　蒲帆十幅逐沙禽罨画湖山次第寻香稻炊来鲈切玉髙林霜后橘悬金且招龙伯闲投钓却笑鸱夷苦用心两洞庭前三万顷不能同上上头吟
　　跋傅彤臣侍御杨柳枝词后
　　衣上明湖旧酒防汉南昨梦苦销魂仙人有恨看铜狄羌笛何心度玉门斜日灵和春殿树西风清弋晩江村丱兮城畔新吟好只似三生石上论
　　问钝翁编修疾
　　先生方丈似山茨闻道维摩病起迟乍可心情同木石依然谈笑却熊罴【坡诗此老神完中有恃谈笑可却千熊罴】别裁伪体时流忌独抱遗经后代知遥忆玉堂清夜梦雪中花坞水边篱
　　又戏呈钝翁二絶句
　　药罏经巻日相亲隠几萧然逺市尘闻道姬人怨服防也须料理苦吟身
　　红防枕畔辟寒犀梦觉时闻乌夜啼若使清斋三百日个侬何异太常妻
　　为愚山侍讲题严荪友画
　　山气化云云作烟幽人蓑笠不知年清谿曲逐枫林转红叶无风落满船
　　送郑郎赴粤西幕府【故郎中次公子】
　　当时红斾向西川水部风流似郑防被酒共眠金防驿分题多在浣花牋故人一别成千载公子重逢又十年去谒征南年正少牂牁春尽水如烟
　　寄题鲍声来草庭
　　爱君三径好芳草满南荣微雨过时緑春风吹处生纷纭书带色琐细楚骚名不是江潭客休悲鶗鴂鸣
　　谢梅耦长送木瓜
　　宣城木瓜压西洛秋林黄处满寒烟寄来脩竹明牕底留伴疎梅小雪前橘柚初包难逺致栌梨虽好未须怜相思愧乏琼琚报重赋风人第一篇
　　辱耦长枉酬佳作有方物昔年劳入贡之句偶效义山体再报一首兼邀施愚山陆辛斋同作
　　作贡当年事已陈烟林摇落重含辛空临谢朓城边水不逐唐羌驿路尘灰可药鱼妨稚子香堪渍粉教姬人北宫赋后情何限解使韩宣赋更新
　　贾兵部改中条别业为巢云庵索赋
　　右丞辋川宅江令摄山居本自香林境宜繙贝叶书花藏共命鸟池长放生鱼已悟非身义何须演鹿车
　　冬夜大雪　　【时王师方取蜀】
　　翳翳穷冬雪萧萧天北风清思戴安道壮忆大梁公寂寞剡溪兴苍茫洄曲功闻鸡不成寐松火夜深红【李愬弟徳亦封梁国公杜牧诗人称小太尉国号大梁公】
　　闻奋威将军保宁大捷
　　秦军四道出巴庸在徳何劳设险重宝玉大弓归鲁庙华阳黑水尽尧封賨人筒布寛新赋王祭包茅问旧供遥忆师行过枕席劒门千仞削芙蓉
　　冬杪卧疾寄愚山辛斋耦长
　　闭关当嵗晏穷巷少来车免岂相如病交宜叔夜书松声含淅沥雪色照清虚独爱文殊好时时近起予
　　喜闻官军已复保宁
　　大将临兴势神兵下武都地中鸣鼓角天上拔蝥弧困兽谁能鬬长鲸竟就诛锦屏连劒阁絶壁勒铭无
　　二月六日雪荅梅耦长兼示陆冰修
　　长安春雪好作态故霏霏乍入幽兰曲真疑柳絮飞故人同委巷晓色共清晖且拟调汤饼比邻问陆机同愚山侍讲衍庵看海棠柬梅耦长四首
　　韦杜城南十万家东风处处酒旗斜不知冷节悤悤过犹见僧楼一树花
　　木鱼声静佛香迟日午风帘自在垂好是维摩方丈室恰逢天女防花时
　　没骨天然别有情风流何处锦官城会禽图里依稀见安得徐熙为写生
　　平阳池馆亚枝红移入香林便不同莫为丛残自怜惜梅家诗体擅江东【耦长先有三絶句】
　　送张仲诚知资县
　　不惮三巴逺髙名
　　万乗知子规声断处山木雨来时囊有涪州易园无鲁相葵王褒诸弟子应习鹿鸣诗
　　斋中三咏
　　金孝章画梅
　　邓尉花时雪幽人日往还生绡才半树忽忆渔洋山
　　徐昭法画芝
　　天池白云里写此商山姿感君黄绮意胜食斋房芝
　　王玠右草书
　　逃名东海上时复带经锄自是髙人笔非关饿书
　　送江辰六令益阳二首
　　作吏湘南去浩然寻旧游秋风吹木叶初下洞庭流城对茱萸岸香传杜若洲毬门髙唱在重上岳阳楼小邑稀公事髙斋俯洞庭佳期邀帝子遗曲感湘灵澬水悠悠緑君山面面青诗成闲拄笏云际九疑亭
　　送同年伊翕庵中丞巡抚云南二首
　　金马山前驻碧油青蛉塞外阵云收
　　天威近已通诸赕王防依然徧九州铜弩雨深诸葛垒丛祠春赛颍川侯铙歌鼓吹征蛮府万里昆明是壮游柏台新命
　　帝亲除重译西南罢羽书雒将朱鸢皆内属越人黄屋竟何如赐来天廐飞龙马行避中丞赤棒车荒服只今劳
　　睿虑要令絶域化耕锄
　　雨后再题梅瞿山画松
　　林灯明暗雨糢糊雷电防防夜气孤破壁长松欲飞去晓来疑是坐龙图【宣和御府所藏有僧传古坐龙图】
　　供奉某君归呉门索诗四首
　　玉斧森沈罢讲回承恩别殿午仍开凌烟将相寻常事曽写
　　龙顔日角来
　　归钓呉淞四十鲈手炊枫叶饭雕胡却思待
　　诏蓬莱上细写淋池斫鲙图
　　弄笔明牕作卧枝写生妙处几人知箧中藤角光于水貌得蛮鸠义燕儿
　　一片青山短簿祠夕阳花隖带茅茨归心便逐江鸿去已过橙黄橘緑时
　　闻道
　　闻道降王入经时尚济西徘徊为怪鸟进退类藩羝铁券功何在金牀梦已迷回头郿隖逺不必怨然脐
　　荅刘子羽见懐
　　闻君卜筑处旧傍琅琊台海气秋逾逺涛头日几回秦封犹广丽石刻自莓苔想像高吟罢鲸鱼跋浪开
　　闰中秋夜不寐悼亡【时张淑人没四年矣】
　　商飇淅淅响庭除竟夕兰膏映绮疏闰气经时验梧叶月华重见溢方诸红墙银汉途难越碧海青天怨有余怊怅江东谢希逸芳尘凝榭欲何如
　　进马【庚申闰八月奋威将军王进宝自固原进马二十匹】
　　闻道安西将龙媒贡
　　御新籋云近阊阖行地有骐驎险阻三巴路骁腾百战身长鸣思驾驭终为静风尘
　　闻蜀警懐茂衍大防
　　行李扪防井何时逹锦城悬军今益部设险古南京防府公孙垒泸江汉相营艰危望消息天末未休兵
　　不得宋荔裳妻孥消息
　　宋玉今终古西川信未通九原悲马鬛八口寄蚕丛想像离绵竹艰难出大蓬犹闻豺虎乱未可泝巴东









　　精华録巻八
　　钦定四库全书
　　精华録巻九
　　刑部尚书王士祯撰
　　今体诗
　　诏起奋威将军镇保宁【仍用贡马韵】
　　手诏云霄下将军授钺新即看驱虎兕不必鬭麒麟百战能轻敌孤忠久致身龙骧功第一重忆定三秦
　　闻官军复泸州
　　月黑斫连营嫖姚转战轻已探猛虎穴急扼钓鱼城三峡烽相照双江浪渐平万州羣盗在从此事刀耕为牧仲题黄鹤山樵破牕风雨巻【巻首四字分书古田作】
　　风雨催黄叶萧萧下敝庐秋凉拥衣褐老屋巻残书逺岫茫茫失寒潮淰淰虚故园饶此境归思近何如
　　怀翕庵中丞沅州
　　渺沅江路悠悠楚塞穷昆明犹万里休聴鼻亭公
　　送陆辛斋归海宁
　　丛菊初花秋气深花前君唱渡江吟杜陵乍喜归三径宝劒犹堪直百金樽酒离亭折杨柳孤舟遥夜泊枫林若邪谿水云门寺欲约东游思不禁
　　辛斋已行复来取别再送之
　　意外复携手徘徊下潞亭扁舟逐阳雁秋色老江萍去路潮连树离心雪满庭入门嘲陆展一笑揽星星
　　送侯大年归嘉定
　　送客三江去东吴更向东潮添瓜蔓水秋老鲤鱼风往事浮云外名家信史中明年见侯喜把钓莫悤悤
　　题王元照仿宋元人小画为牧仲作
　　琅琊家世凤麟洲翰墨人间第一流松势髙低疑鹳啄溪纹参伍学蚕头扶笻名岳云峰细放鹤空亭雪栈幽白首奉常今又死买丝重拟绣亷州【烟客先生以今年卒】
　　题王元式国博秋思诗后【诗云秋雨茂陵人独卧西风汾水雁还来】
　　茂陵风雨潇潇夜爱尔哦诗四壁秋多少长安苦吟客瘦羊博士擅风流
　　史局漫兴
　　南山种豆忆长林东观淹留谐隠心巫峡猿啼兵未解武谿鸢跕嵗将隂牢愁不畔中山酒慷慨还为上堵吟槖笔年年竟何补虚将衰鬓防朝簪
　　得翕庵书
　　昔建中丞节天边送使车连朝蓟门雪一纸汉阳书云梦征鸿起沅湘落木疎夜郎庄蹻路兵气近何如
　　送袁士旦之玉田
　　无终东去路亭鄣古雄边水出弹筝峡春生种玉田马蹄穿塞雪鸟道入山烟咏史清秋夜应逢谢尚贤送李松客令髙淳托访诗人邢孟贞遗集
　　县庭临石臼风俗至令淳鳬雁成墟市菰蒲杂吏人花时闲卧阁渔舍晓班春借问诗人宅柴门满白苹【李因是诗访邢妻子以三百金为置腴田若干畆云】
　　怀崔不雕【不雕常有丹枫江冷人初去黄叶声多酒不辞之句为世传诵】
　　借甚崔黄叶才名二十年身无一枝隠诗已众人传屋捞鰕渚潮荒种蛤田风尘京洛客深愧博陵贤
　　十一月六日星变
　　召对纪事
　　明河寒已没白气亘宵长掩月光疑画经天夜有芒转输穷蜀道边计切秦疆见説蓬莱仗公卿近
　　御牀【是日有裁并秦蜀制府之命】
　　送髙念东先生予告还山五首
　　前身忆是陶通明山中白云无限情满院松风一声鹤三层楼上坐吹笙
　　若士云将是夙期相逢汗漫欲何之偶然掷杖成龙去又过蓬莱日主祠
　　何处神山沧海东巨峯万仞插晴空青天无数云涛卷下视辰韩墨防中【巨峯劳山最髙处】
　　暮游碧玉阆风颠朝过扶桑近日边戏弄东王与西母神芝行处满琼田
　　曾穷华葢与钩陈又到朱陵蜃海滨不信仙人十洲地也传风俗似吴人
　　再送念东五首
　　龙门雪后山争白金谷园中花映红着个香山老居士任人图画作屏风【白诗兼闻好事者写我作屏风】
　　解印归来履道居风情真似白尚书孤琴只鹤还留在骆马杨枝却让渠
　　锦湖秋色漾涟漪湖里游人歌竹枝斜日泊船红蓼防神鸦飞过鲁连祠
　　长白山中跨白驴偏提时挂小篮舆八驺朱雀航南路可似先生薄笨车
　　笼水羣山绕郭明杖藜随处有泉声名蓝金碧和烟雨小李将军画不成
　　晓雪
　　稍稍侵帘额盈盈堕瓦沟竹枝全抢地芸饼未离篝风峭迟开阁牕明缓里头如何玉堂晓偏忆剡川游讱庵翰长招同荆岘侍讲羡门编修过善果寺
　　偶然偕素侣佛日到香林亭午无人处青苔满院隂三衣消瘦服半偈妙明心爱就鱼山宿萧条写梵音
　　挽伊翕庵中丞二首
　　家世南充郡【唐伊慎封南充郡王】功名仆射看行营诸道合报国寸心丹未取黄金印先逢白玉棺招魂何处是瘴雾夕漫漫马革平生志昆明未息戈星辰移九列书檄动诸罗没视悲荀偃生还失伏波故人歌薤露流涕向山河赐宴瀛台恭纪六首
　　朝来
　　勅赐宴淋池桂檝兰舟待水嬉渡尽云沙回首望绿杨风外飐黄旗
　　越罗呉锦尚方来黄纸书名绣作堆次第鹓行齐拜赐凉蝉声里谢
　　恩回
　　御舟往往舣沙汀琼岛中流日几经不是华林乐鱼鸟慈顔近在五龙亭
　　中防频传内大臣龙眠学士
　　命重申捧觞跪起华裀上苹末风来散酒鳞【唐诗玉船风动酒鳞红】崇兰风泛共徘徊九畹扬扬取次开郑重天香携满袖移从徳殿中来
　　太液池中百子莲花开十丈藕如船酒阑
　　宣赐归鞍重错认沧洲太乙仙
　　送毛斧季归常熟【故处士晋子也】
　　昆湖有真隠金粟缅髙风桑海遗民老襄阳耆旧空人言虞仲里又得小毛公廿载淮南别吴江几落枫中秋后得富顺范生嘉州帅生书知其陷贼不辱伪命遂有是作
　　几载豺狼横【去声】巴蜀今朝书尺慰相思天彭井络欣无恙伏劒佯狂更不疑会见费贻徴合浦何妨甄济动京师汝曹识字知忠孝一笑南楼倒接防
　　苏罗国王墓【在徳州王以明永乐十五年来朝赐印诰归次徳州卒葬以王礼諡恭定】
　　当年重译入长安属国威仪尽汉官万里沧波归路逺九河春雨墓门寒空闻螭首生金粟无复鱼膏照玉棺欲荐溪毛重回首乱鸦残日夕漫漫
　　寄李邺园尚书二首
　　闽天烽火达钱唐太乙灵旗指越疆文武共推周吉甫勲名谁竝郭汾阳椎牛五夜千夫膳射虎三秋百战场今日罗平妖鸟尽早闻忧国鬓如霜
　　烂柯山上阵云低太末城头月晕齐飞檄直临彭岛外纤尘不动浙江西战袍血溅盘雕鹘雄劒霜寒淬鸊鹈半壁东南功不细天书频下武都泥
　　和徐健庵宫赞喜吴汉槎入关之作
　　丁零絶塞鬓毛斑雪窖招魂再入关万古穷荒生马角几人乐府唱刀镮天边魑魅愁迁客江上莼鲈话故山太息梅村今宿草不留老眼待君还【吴梅村先生有送汉槎出塞长句见集中】
　　大雪过宋牧仲郎中
　　至后第三雪依然六出斜度牕明曙色穿树竞春华清唳鹤将子暗香梅着花素心零落尽动即到君家
　　雪中牧仲置酒邀食熊白
　　故人寒置酒熊白亦初胹已下何公箸宁思汉殿时蛰藏元自密攻穴苦相危当食劳三叹风花满意吹
　　送叶井叔归楚
　　落灯风急寒吹衣寒谿先生昨忆归青门祖帐太萧瑟白社故人今是非汉上题襟情不极郢中懐古和真稀碧云无际楚天阔目送潇湘春雁飞【井叔近示郢中懐古诗卅首甚工】送汪舟次检讨林石来舍人奉使琉球四首
　　属国沧波外微茫万里流双持龙虎节遥拂凤麟洲守礼谙殊俗乗槎惬壮游使星霄汉上先入大琉球挂席指归墟通言象胥避风占海岛跋浪舞神鱼卉服看天使金函防
　　玺书雄才能作赋休让木虚
　　积气浩茫茫乗流出大荒啸歌闻海若击汰薄扶桑日月相呑吐蛟龙或遯藏始知九州大驺衍未荒唐见説彭湖屿元戎伫捷勲习流多战士横海拜将军出险云涛壮飞书露布闻早成风土记归报
　　圣明君
　　上陵歌四首
　　两京相望海云开驰道如骑催金马碧鸡新奏捷太平
　　天子上陵来
　　令支回合万重山闪日旌旗虎豹闲东望风云过沛上西来车骑出萧关
　　辽水东回北镇斜龙盘虎踞帝王家依依最是关门栁十二年前拂
　　翠华
　　艰难王业本岐丰扶杖来观父老同
　　诏赐大酺还给复一时歌舞徧辽东
　　荅沈客子示洞庭新诗
　　吴越具区薮中浮两洞庭逸情逐花水长啸独扬舲灵笈传神禹丹砂访蔡经抽帆吾计得同看莫厘青
　　为幼华题五子论文图
　　驰情渭北树注目江东云不是顔光禄谁当咏五君
　　雨后至天宁寺
　　凌晨出西郭招提过新雨日出不逢人满院风铃语幼华给谏招同愚山健庵大可季甪集祝氏别墅
　　黄门休沐暇池馆惬招寻人语碧苔径鹤鸣脩竹林微风交落絮流水澹春隂坐爱儵鱼乐悠然濠上心
　　吾州
　　休夏吾州好明湖爽客襟亭横帝子渚【北渚亭】溪绕使君林酒爱碧筩饮诗成白苎吟凭栏指千里云外数峯深
　　钱选折枝牡丹二首
　　三尺霜缣写防姑檀心倒晕貌来殊如今疑梦还非梦曾向南泉见一株【巻中多衲子诗】
　　驿骑筠笼进折枝洛阳金粉入宫时永嘉水际知多少谢客曾无五字诗
　　滇南凯旋歌六首
　　钧天乐动五城楼玉辂前行十二斿亲见万方频送喜翠华三度幸卢沟
　　将军收取旧山河饮马兰沧万里波珍味天防人不识禁中特遣一封驼
　　升中大礼视圜丘黄幄天清宿雾收朝罢将军先受赏尚方催进紫貂裘
　　都人夹道看旌旄万里归来血洗刀韝上竒鹰皆带角仗前天马尽拳毛
　　原庙衣冠二十春太平今见上陵辰象犀瑇瑁新供祭巧使安南备九宾
　　清时王会徧诸方絶调升平嗣柏梁从此汉家新乐府白狼添咏又三章
　　定武兰亭跋尾二首
　　茧纸风流世不传昭陵玉匣死难捐乞儿一物虽痴絶犹胜分香望墓田
　　片玉明驼出禁门人间蝉翼重璵璠一般云散宣和劫不及陈仓十鼓存
　　寄曰缉侍御
　　与君契濶十载余闻君却扫身岩居中年颇学慈氏法迩来兼读长桑书梅开腊月一杯酒【鄢陵腊梅冠天下】冰泮黄河双鲤鱼拟向老禅分半席狸奴白牯意何如
　　忆公防吏部【公防未殁前一日与其友苏铭茂斿在凤阳龙兴寺禅喜竟日归旅舍遂化去是夕见梦于苏吟诗云六十年来一梦醒飘然四大御风轻与君昨日龙兴寺犹是拖泥带水行】
　　弱草栖尘漫自惊知君解脱万縁轻分明一笑凌云去撒手灵芝殿上行
　　朱浙清明上河图二首【万伯修司马家物】
　　金明池上柳吹绵仕女红妆照水鲜学取鹅黄宫様窄一双新画孟家蝉
　　梦华彷佛旧东京瞥见丹青眼暂明忽忽停杯縁底事西风残照近青城
　　送虞虞山通防予告归云南【时年八十有五特赐驰驿】
　　两朝黄髪承恩久万里青蛉拥传归驿路近南梅信早家山向日鹧鸪飞劫灰歴后昆明在华表来时故旧非检防赐衣重洒泪孝陵松柏已成围
　　得董玉虬侍御书
　　离别是何日苍茫十五年形容非少壮丧乱各风烟谏草今谁识遗经好独传【君注三礼】故交零落尽有梦太湖边
　　题徐骑省集后二首
　　江左黄星事又新萧萧白发入咸秦茂陵玉盌通天表未信初明是恨人
　　寂寥小雪闲中过斑驳新霜鬓上加【徐句】拥鼻微吟一惆怅残年风景又天涯
　　冬夜陈説岩翰长贻诗感旧赋怀兼呈容斋侍郎
　　冻云酿雪故低垂手松明漏箭迟半世心期三嵗字残年风景六篇诗草桥南畔看花处浴殿西头下直时暗数同游几人在吟成催白数茎丝
　　乔子静编修见示使粤集既为序之复得一絶句书于巻尾
　　沣兰湘芷供章句海雨江风生齿牙却笑陆郎无此笔归装空载日南花
　　和陈子文入蜀诗二首
　　凤州三絶无纤手又少旗亭酒共倾唯有金丝几株柳临江映驿拂人行【古称鳯州三絶手柳酒】
　　右凤县金丝柳
　　乍食西川诸葛莼重夸杨檏紫芽辛柳家新様君从擅多少姜芽敛手人【子文最工书法故云】
　　右蜀姜
　　跋子文入蜀诗巻
　　万里有行役三巴谁赏音经过下帘客风调倚楼吟羯鼓髙临水蝉花秀出林旧游离乱后枨触十年心
　　玉泉
　　御宿川南似渼陂碧琉璃滑净无泥秾桃弱柳垂垂发沙燕防防故故低银汉红墙九天上流云紫阁数峰西太平暇日稀游豫碧草春深辇路齐
　　顷和子文蜀姜诗殊非本意再成一首
　　蜀味初尝万里余子姜作鲙忆鲻鱼相思若遇东吴使为报张温欲附书
　　怀东痴之徳安
　　垂老匡庐去初看九叠屏江湖春浩浩云雾昼防防名续髙贤传人占处士星【伍乔事】相思问鸿雁几日泊宫亭
　　兴州
　　闻説兴州地炎天冰雪迟行宫余故础野蔓覆残碑虎旅回辽海鸾旗拂具茨名王今欵塞千帐荷恩私赵玉峯通政招同沈绎堂宫詹张箸汉太仆郭快庵侍读信初太常集金碧园【玉峯滇人园名葢寓故乡之意】
　　雨歇凉生烟景昏髙台留客共开樽谁将汉苑丹青树种向幽人金碧园六诏只今无斥堠五陵随地足邱樊素心晨夕经过数便拟柴桑处士村
　　严人宏写碧山吟社图题诗留别用韵送之
　　碧山吟社好几日返云林晏起翠微晓开门黄叶深君归自邱壑予兴在登临赖画沧洲趣依依慰陆沈
　　送黄自先之官平逺
　　水西何处是险絶播州东四郡千山外诸夷一线通闻猿思故国骑象识蛮风荒服皆王土无劳叹转蓬
　　送黄方叔之官山海
　　翩翩黄叔度揖我向榆闗半刺今为政长城无限山扶余潮信外孤竹夕阳间重镇当年地茫茫古戍闲
　　过宣城馆有感【愚山故居】
　　暮天黄叶落一过西州门无复髙人迹空闻宿鸟喧新阡思挂劒【愚山属予序其文集尚未脱藁】旧馆忆开樽南望澄江水谁招屈宋魂
　　汪钝翁六十
　　少壮一弹指君今六十强相逢顔色改别后鬓毛苍名在儒林传经传弟子行河汾姚与薛几辈许升堂
　　牧仲寄秋日巡海杂诗
　　不见宋生久诗来海上峯振衣临渤碣长啸动鱼龙孤竹瞻髙节乌丸指旧封聴潮相忆处吟断角山钟
　　顾茂伦吴汉槎撰絶句诗
　　国朝止三家乃以拙作参之戏寄二首并示钝老少日词场偶噉名重教刻画太痴生他年传唱蛮中去几许弓衣织得成
　　老去心情百不宜楞伽堆案已嫌迟谁能更与尧峰叟赌取黄河逺上词
　　与赵秋水话申鳬盟遗事感赋
　　滏水去涓涓东流绕墓田忽惊辰已梦重忆甲申年【谓鳬盟尊人节公甲申殉节】夜雨啼山鬼青春呌杜鹃平生赵元叔白首话灯前
　　送孙予立编修周星公礼部奉使安南二十四韵
　　忆昔髙平役于今嵗屡迁遂休蛮触鬬共识汉唐年文笥来何数包茅贡亦防越裳驯白雉征戍罢朱鸢防町军锋扰西南杀气纒妖氛横象郡间道絶龙编正朔依然奉讹言几处传乾坤重荡涤迩尽陶甄使者南关入长安北斗边职方陈贡贽鞮鞻列宫悬忠孝闻
　　天语
　　奎章照海堧饰终王礼备继世
　　主恩偏胙土诸侯贵行人二妙贤
　　玺书颁册府英簜破蛮烟衡岳开云雾湘流任泝沿麾前驱瘴疠规外指星躔铜柱懐新息丹砂访穉川采香三丈木缫茧八蚕绵飞鼠红蕉里羚羊碧树颠防郎供酿酒蚳子上盘筵风土由来异
　　声灵此日宣望尘纷络绎骑象竞骈阗国体千秋重轺车万里旋交州新有记真见雒名田
　　忆山居示儿子
　　堂静看归燕村深报午鸡松花开细雨笋竹并春泥涧道水兼石山田髙复低休慙令狐子黾勉把鉏犁
　　过丁香院访张园不遇题壁
　　吟绕长廊取次行主人不见緑苔生蜂声满院日卓午花气扑帘春昼晴
　　为朱悔人题王叔楚画竹巻【叔楚名翘字时羽吴之嘉定人画宗米芾尤工草虫及竹见徐氏海隅集王山人志】
　　茅斋青壁几年成溪路无人畧彴横一夜春雷动崖谷四山风雨箨龙惊
　　题乗风破浪图四首
　　海外真看大九州青天一发是琉球人间竒观君知否万里沧溟万斛舟
　　扶桑东望海天孤虎节龙章拥万夫正是水犀酣战日楼船十道下彭湖
　　百灵不散石邮闲亲见神鱼跋浪间青史他年诧竒事天风三日到中山
　　竹册亲颁异姓王归来封事动明光尽教乞与丹青手写作灵槎着日傍
　　读宋胡忠简公经筵问答题后
　　御香都染侍臣衣回首神霄是禁闱却忆宣和当日事玉真轩里见安妃
　　河间从山公乞沧酒
　　五畤新成礼百神同时衔
　　命帝城闉朔风初过毛苌里西日难遮庾亮尘丹荔黄蕉炎海路茂林脩竹镜湖濵今宵且乞麻姑酒别后俱为万里人
　　与袁生
　　我过瀛海道不见安期生偶借琴髙鲤飘摇南海行相逢四明客遥指赤霞城牛渚闻髙咏能移谢尚情【琴髙赵人】
　　徳州答郑山公留别之作
　　城下河流日暮寒明灯緑酒罄交欢从知越絶风烟好敢谓珠厓道路难严濑千峰云际出武夷九曲镜中看官园焙后茶香熟此日思君到建安
　　茌平怀古四首
　　经过射书处犹识鲁连邨桑柘灵祠里空瞻玉貌存
　　右鲁仲连
　　玉钗挂臣冠灭烛闻芗泽此际独留髠仆亦堪一石
　　右淳于髠
　　火色鸢肩者相逢徧五都不知曾一个得似马周无
　　右马周
　　湖海须睂在宁忘社稷讐张公琴酒客能辨杀闾邱右张镐【杜诗张公一生湖海客身长九尺须睂苍濠州刺史闾邱晓不救睢阳镐杖杀之本传镐嗜酒善鼓琴晓即杀王昌龄者】
　　留侯祠
　　嵗晏谷城头惟余碧水流何年紫芝侣共访赤松游暮雪寒山道溪毛过客羞﨑岖沧海意不是为封留
　　雪中发东阿望鱼山怀古【陈思王闻梵于此】
　　山郭雪萧萧鱼山望转遥洛灵悲子建神女降超即事成今古寒岩闭寂寥唯余清梵在一遣旅情消
　　鱼山神女祠【王摩诘有鱼山神女祠歌】
　　云车入洛几时还松桂凄凉满旧山歌罢迎神送神曲山青无际水潺湲
　　陈思王墓下作
　　昔诵君王赋微波感洛神今过埋玉地重忆建安人名岂齐公干谗宁杀灌均可怜才八斗终古絶音尘
　　自碻磝至棘城雪中即目
　　碻磝侵晓发嵗晏复穷隂出没峰峦改苍茫云雪深松篁转山径烟火隔溪林重戴吟鞭好何如灞岸心
　　望小洞庭
　　当日苏司业风流此暂经重岩望超忽逺水界空防积雪明蚕尾浮云下洞庭明朝新霁好回首数峯青
　　东平思王墓【瓠山】
　　东平几驿是咸阳松柏依然指故乡帝子不须还怅望汉家陵阙久凄凉
　　东平宪王墓【峗山】
　　乡是人亡万古悲东平宫殿草离离陵前赐劒知何处金粟飘零剰断碑
　　大雪次汶上题路氏北堂壁
　　百里中都道苍茫欲暮天湖平蜀山树雪没汶阳田鲁酒盈觞醉银鳞下筯鲜东楼无李白且就北堂眠【太白有饮汶上东楼诗】
　　次兖郡
　　翠华初过鲁宗国此遗墟犹忝持旌节何殊奉
　　乗舆川原接鳬绎风物近青徐独愧钟离意名符发瓮书
　　少陵台
　　不见杜陵叟犹存杜甫台如闻石门路曾共谪仙杯平野苍苍合浮云故故来岱宗青未了髣髴
　　六龙回　【时大驾祀泰山】
　　雪后过峄山
　　数仞碧玲珑参差望不穷波浮泗滨磬雪照峄阳桐山洞浮云敛秦碑野烧空羊车何日去辇路翠微中
　　狐骀山
　　髽吊何年事传闻此伐邾至今歌小子犹似怨侏儒
　　古薛城吊孟尝君
　　田文千载后怊怅雍门弹薛水西流驶空城日暮寒台池久芜没邱垄亦凋残在莒犹遗恨如君岂足叹
　　昭阳湖【一名微山湖】
　　满湖风皱碧流离微子山前返照时闲挂笭箵泊沙觜红霞一抹晒鸬鷀
　　荆山口待渡
　　西连丰沛走中原风色萧萧野渡昏一望孤城天接水乱山合沓是彭门
　　徐州渡河
　　楚汉兴亡后雌雄几战争大风过泗上落日照彭城玉斗空遗恨银刀久厌兵登舻一长啸冰雪太峥嵘
　　彭门怀古八首
　　城上黄楼天四垂卷帘坐尽楚山姿羽衣吹笛人千古楼下犹悬五丈旗
　　中原豪杰竞亡秦楚汉烟销泗水滨放鹤亭中一杯酒楚山齾齾水鳞鳞
　　楼观岧戏马台宋公九日此传杯诗人猛士如龙虎只爱江东二谢才
　　仆射军中似父兄红莲书记擅才名重寻汴泗交流处千步毬场草棘生
　　黄叶西陂七字诗后山诗石林知南山磬石流脂滑不刻长洲主簿词
　　吕梁千仞古所嗟况复层冰如莫邪陪尾山前鲁祠北红泥亭子漾金沙
　　烟销陂水半篙碧日出晓山千叠青荠麦依然春雪里忍寒招鹤上空亭
　　风雨彭城意黯然东堂松竹没寒烟颍滨老去东坡死铜狄摩挲五百年【感怀西樵东亭两兄曩在广陵官阁西樵有诗云牢落彭城意经时涕泗零今宵鹤柴雨犹喜对牀聴】
　　宿州遇吴舒鳬
　　昔作蓟邱别闻栖陪尾山泉林写明镜遥岫列烟鬟岂意浮云迹相逢梁楚间苻离今夕酒闭阁不须还宿州东门道曰汴堤古隋堤也作隋堤曲
　　殿脚三千事已非隋堤风物尚依稀玉蛾金蠒飘零尽谁见杨花日暮飞
　　苻离吊颍川侯傅公【公宿人】
　　跃马千山外呼鹰百战场【古百战道在宿境】平芜何莽苍【俱上】云气忽飞扬寂寂通侯里沈沈大泽乡颍川汤沐尽空羡伙颐王【陈涉亦州人汉髙帝为置守冢】
　　临淮
　　凛凛嵗云晏我行淮楚间清川下桐柏众壑会荆山两岸帆樯濶中流鸥鹭闲惠庄如可即长啸一追攀
　　崔白濠梁人赋诗吊之
　　徐黄老手去不回丹青又失濠梁崔清淮粉本还留在折苇枯荷鳬雁哀
　　定逺靖南侯祠
　　英风动江左庙食俨东城闻道鸠兹郭犹存骠骑茔楚巫陈桂醑行客拜霓旌杜宇悲何事哀啼达五更
　　将至桐城
　　溪路行将尽初过北峡关几行红叶树无数夕阳山乡信凭黄耳归心放白鹇龙眠图画里安得一追攀
　　泳园夜雪即事同敦复我建寄耕壶
　　山径梅花发篮舆香雾中名园皆竹色密坐即兰丛倚槛湍醒酒开帘雪飐风美人一水隔何以慰飘莲
　　潜山道中雪
　　处处溪山好倪黄画亦难雪云数峯白枫桕万林丹髙下松毛积凄清石溜寒天心爱羁旅岩壑饱经看
　　自沙河至唐婆岭即事
　　皖公山色望迢遥皖水清泠不上潮青笠红衫风雪里一林枫桕马萧萧
　　二乔宅【彰法山广教寺】
　　修睂细细写春山松竹萧萧响佩环霸气江东久销歇空留初地在人间
　　太湖道中怀郑山公通政
　　楚尾吴头去天寒急景沈朝云灊岳影暮雪剡溪心野店官桥路人家筀竹林相望二千里何处是山隂
　　龙山晩渡
　　雪满龙山望五湖渔舟沙步晩招呼凭谁唤起维摩诘重写寒江雪渡图
　　张睢阳庙【宿松棠梨宫】
　　不识松滋路中丞何代祠椒兰纷玉座风雪卷灵旗横笛声犹苦神弦响易悲同堂真庙食南八是男儿
　　除日宿松道中
　　久客忘时序悤悤逼嵗除枫林红照眼鬓发白盈梳灊岳多回防浔江足鲤鱼春风来早晩谁寄故园书
　　乙丑元旦雪中谒五祖山二首【是日立春】
　　南国不摇落春风况早回行幐穿白雪大事问黄梅絶磴盘空上飞梁拂涧开万松犹引路消息记重来宝界琉璃净名香笃耨熏堂开数峯雪目尽九江云优鉢花时现频伽鸟竞闻踌躇山下路枫叶正纷纷
　　下五祖山
　　雪满空山下翠微娱人十里尽清晖野梅香破半溪水翠羽一双相背飞
　　早发黄梅过东禅寺【六祖舂米处】
　　谁识新州獦獠羣传衣夜半祖庭闻水边孤寺半烟篠郭外数峰空雪云直是西来扫文字翻令南北竞纷纭明朝穏把江头橹水到浔阳九派分
　　濯港【五祖初生入渔网处今有网埠寺破额山四祖道场在直北六十里】
　　网埠寺旁风物幽渔人网集乱汀洲阿谁识取源头水破额山前碧玉流
　　太白湖
　　浔阳东北白湖滨雪汊纵横晓问津何处云中庐岳影满堤衰柳送行人
　　大雪渡浔阳江
　　江水下江州茫茫九派流雪迷宗炳宅兴发庾公楼六代空残垒千年此上游可怜形胜地击楫未消忧
　　抵九江
　　行行皖口又蕲黄才挂孤帆指豫章为报匡君多置酒夜来风雪过浔阳
　　琵琶亭晩望
　　雪重江天合寒深鸟不飞炊烟何处起知是庾楼矶
　　望庐山
　　看山宜雪后五老况相要絶顶霾云雾诸峯出泬防隂阳殊向背吴楚接风潮急瀑来三峡名僧问六朝客程兼水石行色借渔樵磨衲堪终老彭城枉赐貂
　　入庐山口号四絶句
　　翠竹青松里横峰侧岭间坡公曾有语真个到庐山晓出浔阳郭庐山方出云云中双白鹿邀我问匡君香炉峰近逺望望太髙生莫畏石头滑终期曳杖行步步庐山近苍苍雪路深江天云雾里何处是东林
　　自锦绣峰下至东林寺
　　江州郭外雪云浓翠壁丹崖锦绣重行尽清溪三百曲东林才打午时钟
　　东林寺示宗雷禅人
　　晋贤名理宗庄老祖印西来得未曾携得佛防铁如意重将举似雁门僧
　　虎溪桥回望西林寺
　　未访西林慧永师虎谿桥畔去迟迟归舟定舣宫亭水饱看僧房缀蜜脾
　　圆通寺示杲庵禅人
　　匡庐上初日石耳访禅林睂际清寒重烟中梵呗深水交松栎响门掩竹藤隂欲问南唐迹山猿雪后吟
　　欧亭
　　六一何时去犹传夜话亭亭空人不见残雪落冬青
　　苏亭
　　试访苏公迹荒榛鼯防啼东山初日上惆怅下侯溪
　　南唐后主祠二首【在圆通寺】
　　佞佛终何事秦淮旧恨长空山遗甃在犹自説南唐唐苑蓬莱紫名同萼緑华可怜山寺里犹有麝囊花【后主尝移庐山麝囊花于含风殿前名蓬莱紫】
　　写韵轩
　　彷佛鸾冈露黛睂绣襦甲帐为谁施只应三五婵娟影曾照仙人写韵时
　　金花潭【宋元祐孟太后祈风处】
　　传是瑶华迹江潭独黯然仓皇浮五马憔悴掩双蝉玉辇归松漠金花没劒川忘机羡鸥鸟不识靖康年【孟家蝉见宋小説姜防诗游人总戴孟家蝉】
　　苦竹洲闻防
　　孤舟闻防唳春思满江湖北去经彭蠡南飞异鹧鸪已惊关塞逺深念雪霜徂故国多烟水音书好寄无
　　樟树镇王文成公誓师处
　　豹房虎圏气如云行在从容露布闻谁识书生离讲席絶胜三十六将军
　　峡江县
　　短岫幽篁峡口隂乱帆鸦轧满江浔长年烟际遥相问十八滩头水浅深
　　吉水道中望杨诚斋故居
　　江行尽日爱清晖峡逺江平碧四围几处峰青临水照一羣鱼翠拂船飞云隂澹澹将成雨岚气蒙蒙欲湿衣髣髴南溪杨监宅苍苔白石绕岩扉
　　吉水絶句
　　螺川川北字江西沙暖舟暄咫尺迷才过元宵如上已春山处处郭公啼
　　赋得广泽生明月
　　放舟豫章水月上庐陵城照影疑无定窥人似有情泠泠青桂湿歴歴白榆生故国当三五清晖亦自盈望青原山有怀药地愚山二公【愚山重建白鹭书院今燬于火】
　　白鹭空洲又劫灰青原山色自崔嵬风流二老今何在独问庐陵米价来
　　肺病
　　昨日头风愈新年肺病多何山足芝术随处系牂牁地僻容髙枕乡遥忆伐柯青林啼暮雨无那鹧鸪何泰和道中寄陈説岩都宪李容斋少宰彭羡门编修
　　捩舵开头不计程睡余真爱贑江清将寻方麴犹嫌早欲卸吴绵尚有情木客山都人比舍功曹主簿鸟多名炎荒风物看殊异略附双鱼达上京
　　泰和县夜泊雷雨
　　明月堕何处忽闻鸣雨悬雷惊殷【上声】山起电急划江圆宿鹭依连舸神龙出大川战场萧瑟极百感夜茫然
　　万安县
　　战地余流水滔滔贑石东几年纷今日尚刀弓沙屿宵霑雨江船午帆【去声】风明朝闻好语清涨百滩空【坡诗一篙清涨百滩空】
　　皁口雨泊
　　急雨孤篷湿髙峰四面同茫茫送滩水飒飒会江风山鬼幽篁里枫人苦雾中明朝揽清镜衰防任成翁
　　攸镇雨泊
　　竟日孤篷雨宵分尚未休瘴云来岭表江涨下防州暗湿桃花重平添竹箭流更闻春唤【鸟名】语催白五更头
　　黄金洲见桃花
　　岩屋才三合烟扉自一家春风何造次开遍小桃花
　　瓶中桃花
　　水晶枕上一枝新别作嫣红楚防春疑是息夫人未起细腰宫里见横陈
　　贑州谒王文成公祠
　　新建当年此誓师森然松柏见灵祠军声不借条侯壁筹防唯应汉相知万古许孙同庙食一时张桂太倾危后来论定烦青史岘首犹存堕泪碑
　　同丁雁水佥事登八境台二首
　　天末欣相见登临复此台飞楼切云上危堞枕江开章贡双流合云峰四面来凌风思玉局故国近蓬莱【坡公八境台诗有云想见之罘观海市绛宫明灭是蓬莱】
　　尚忆围城日熊罴此枕戈劫灰孤阁在战地国殇多东越鏦王郢南荒服尉佗只今烽火息吾辈许髙歌题南安宝界寺【刘元成张无垢两先生皆居此寺坡公亦尝过之】
　　古寺兴亡阅几秋诸贤谁遣到炎洲可怜横浦关前水犹绕当年铁汉楼
　　张文献公祠
　　峡寺重云里人瞻丞相祠开元如夙昔风度想当时羽扇三秋恨淋铃万古悲何来双海燕犹自入帘帷
　　始兴江口
　　西过始兴水浈谿增緑波【浈水合始兴水流始大】推篷春日下髙枕粤山多前路逢泷吏回风起蜑歌鼻亭不可问乱石郁嵯峨
　　舜祠翠华亭
　　髣髴南巡迹重华事有无雨防上斑竹云气接苍梧仪凤何年逝啼鹃嵗又徂不胜怀古意江色日荒芜
　　将抵曲江
　　二月一日春态闲桃花欲落鸟绵蛮回头不识中原路人在三枫五渡间【三枫亭范云赋诗处】
　　武溪水
　　南纪标铜柱滔滔万里征我穷伏波道重和武溪行斜日闻吹笛谁为辕寄生因思少游语回首不胜情
　　平圃【张文献公故居】
　　扣舷聊骋望川上浩烟波往往竒峰出行行松石多人言故相宅遥指曲江过太息开元后争传得宝歌【公初发曲溪诗溪流清且深松石复隂临】
　　潖江
　　众緑被山足舟行当翠微潖江流水逺洭口住人稀海日临崖吐蛮禽拍浪飞阮俞如可采长啸竟忘归
　　二禺祠
　　轩辕二帝子闻住緑云间世逺无遗迹夕阳空乱山攀髯失弓劒采药异荆蛮猿鸟青防里应悲去不还
　　归猿洞
　　若为越女化猿公雾鬓风鬟向此中留得诃陵环子在月明长忆上阳宫
　　登浴日亭
　　乗槎兴不尽复欲帆【去声】南溟夕次扶胥口朝登浴日亭岛夷纷破碎天水倒空青一望穷寥廓真看小洞庭
　　濓泉寺
　　闲随緑萝去忽与碧溪逢水石微通径烟霞独倚笻寺门编竻竹磴道入云松尚忆安期子青天跨白龙
　　登粤秀山
　　越王古台上春暮复登临割据无秦汉沧江自古今风吹鼇背雨日射虎门隂欲问呼蛮道荒凉蔓草深
　　歌舞冈
　　歌舞冈前辇路微昌华故苑想依稀刘郎去作降王长斜日红绵作絮飞
　　广州竹枝六首
　　潮来濠畔【市名】接江波鱼藻门边净绮罗两岸画栏红照水蜑船争唱木鱼歌
　　海珠石上柳隂浓队队龙舟出浪中一抹斜阳照金碧齐将孔翠作船篷
　　梅花已近小春开朱槿红桃次第催杏子枇杷都上市玉盘三月有杨梅
　　佛桑花下小回廊曲院深深牡蛎墙细爇海沈银叶火金笼倒挂试收香
　　鬊云盘髻簇宫鸦一线红潮枕畔斜夜半发香人梦醒银丝开遍素馨花
　　才到花朝似夏阑雨纱雾縠间冰纨洋船新买红鹦鹉却苦羊城特地寒
　　登六榕寺浮图【旧名宝庄严寺】
　　六榕不可见地以大苏名白社无人到苍苔满院生塔穷炎海目山拥粤王城欲假南溟翼扶摇詄上征大将军孝扬弟饯别海幢寺即席有诗赋荅
　　元戎小队到禅扉蹋阁攀林兴不违赋似江淹频惜别人如楚客送将归贝多树下花沾席瑇瑁潮边雨溅衣最是斑骓留不得陆郎行处正芳菲
　　别胡耑孩黎方囘
　　耆旧海南偏相思二十年来攀贝多树别负荔支天江晩饶芳草山春有杜鹃别离无限思都付蜑人船
　　题崧台
　　石室崧台俨画图百神觞罢散清都七峰处处供人眼莫笑淹留类贾胡
　　大庙峡寄黄庭表太史【自清逺至浈阳亦曰三峡】
　　出峡复入峡舟行多苦辛青山蛮徼外黄帽越溪滨迢递经寒雪飘零惜好春佛桑花下酒应忆北归人
　　三水月夜别陈宗徳程衎祖
　　碧天月皛皛江水风萧萧明发一为别孤踪千里遥梅闗稀见雁中宿不通潮好寄相思子时时慰寂寥
　　十五夜峡口对月寄广州诸故人
　　峡口今宵月其如客思何离离见珠斗穆穆展金波故垒余萧勃残山吊尉佗珠江犹一水相望似秋河
　　雨入浈阳峡
　　野泊开头早重隂入峡寒侧过钓鱼石逆上牯牛滩雨逼惊泷失云从大壑看十年经剑阁转见路行难
　　归度大庾岭
　　大庾连横浦艰难此再经鬓从五岭白山入百蛮青峤水流炎海榕隂数【上声】驿亭今宵望南斗渐逺使臣星
　　抵南安
　　岭南已负茘支天横浦重过意惘然暂借谿楼看山色蜡花如雪寺门前【南安人以蜡树为业弥望皆是】
　　荅钟圣舆送芍药
　　新緑横牕穏昼眠一帘微雨似轻烟午晴睡起维摩榻花气熏人又破禅
　　常紫侯少司空使西域回有赠
　　曽骑白马度安西絶域名从属国题雪岭天寒人去少河源日落鸟飞低弹棊握槊分曹出皓齿青娥按拍齐东入阳关更回首轮台春草正萋萋
　　送王石谷南归
　　君忆慧车子言归乌目山帆随五湖阔心与孤云闲泼墨营丹嶂开笼放白鹇遥知破山寺高卧掩松关









　　精华録巻九
　　钦定四库全书
　　精华録巻十
　　刑部尚书王士祯撰
　　今体诗
　　贑州别丁雁水佥事
　　与君暂相见挥手古防州孤棹山俱逺双江水乱流急滩穿诘曲深竹呌钩辀离别兼羁旅中宵感白头新淦道中怀门人林公韫兼寄丁雁水
　　七载相思木兰道那知相见郁孤台江湖澒洞扁舟逺宾主东南一代才伏雨阑风朝复暮沧波白鸟去还来三洲不共洼樽饮怀抱何因得好开
　　丰城曲江亭
　　矶山髙百尺矶下曲江流芳杜萧萧暮金花嵗嵗秋【金花潭】青峰相妩白鸟自沧洲已矣干将气宵分望斗牛
　　吴城登望湖亭寄周南康星公
　　东南临眺美何如信有孤亭切太虚极浦长风生左蠡画帘清昼对匡庐九江潮汐迎人逺五老须睂见面初明日玉渊潭上酒共看飞瀑驻篮舆
　　彭蠡守风送孙豹人之南昌
　　茫茫彭蠡雨漠漠匡山云雨带孤帆去云将别绪纷蛟龙深自喜牛马望难分三峡桥边水扶笻昨共闻
　　开先寺赠颙公
　　古寺升元旧兴亡感至今晴天双瀑下急雨万松深但有龙聴法何须地布金琴髙不可即隂峡畏登临【苏公开先潄玉亭诗欲从琴髙生云云】
　　招隠桥
　　万仞黄岩瀑流过招隠桥长松吹细雨水石共潇潇
　　万竹亭
　　大竹如盆盎森梢覆古岩试尝甜苦笋亭上脱春衫
　　佛印松
　　印公手植松挺若舟千斛山空孤月明传声乱飞瀑
　　南唐元宗读书台
　　犹存读书台不见升元阁寂寂青桂花岩间自开落
　　青玉峡
　　庐南万古峡常有野云封朝来雷雨过白日下飞龙
　　聪明泉
　　手掬聪明泉一滴大海味不逢桑苎翁知希我方贵
　　王文成纪功碑
　　文成摩厓碑其字大如手万古一浯溪光芒同不朽
　　大孤山
　　宫亭湖上好烟鬟倭鬌初成玉镜闲雾阁云牕不留客苹花香里过鞋山
　　石钟山
　　苏公游赏后余韵石钟山水石长如此行人自不闲鹤巢丹壁上鱼罱翠微间安得乗明月扁舟数往还
　　即事二絶句
　　吴头楚尾浪花麤终日彭郎对小姑杨叶洲边望烟火江南江北雨糢糊
　　往来不见马当船三日芦中少爨烟东望皖公才百里金陵难似上青天
　　江上看晩霞三首
　　彭泽县前风倒吹三朝休怨峭帆迟余霞散绮澄江练满眼青山小谢诗
　　白浪空江断去人连朝风色起青苹小孤山外红霞影定子当筵别是春
　　潇潇寒雨暗浔阳日日江潮过马当东望沧溟天万里乗风欲度赤城梁
　　皖城怀古四首
　　忆昨经过射蛟浦今朝还望盛唐山大江日夜流如昔武帝雄风去不还天马蒲桃空塞外飞亷桂馆自人间茂陵抔土秋风里玉女何曾解驻顔
　　龙舟曾飐锦帆风回首淮南事不同降邸已闻营汴上皖公犹自落杯中豫章一去归何日庐阜重来隠未终苦忆舒州徐骑省江潮东下雨蒙蒙
　　清水塘边余阙祠云霄浩气凛须睂英姿飒爽犹横槊古砌荒凉只断碑鹤化千年非故国鸡鸣十庙不同时皖江便是田横岛义士悲歌为涕洟
　　罗刹矶头落日悬侍中遗迹至今传楚累有恨沈鱼腹蜀魄何心化杜鹃家国几看陵谷变江山犹痛革除年青溪血影留遗石巾帼还应愧世贤
　　泊夏家口二首
　　秋浦猿声夜孤舟客乍聴星星见渔火已到卸帆亭已近梅根冶江流更几湾明朝风日好应见九华山
　　荻港
　　荻港东来指赭圻估帆停处一鸥飞大江小汊纵横入蓼岸藤湾逺近围胜地不留逋客住暮潮闲送夕阳归黄公战处今残垒凭眺休登板子矶
　　板子矶
　　板子矶前路风帆之字行红花将翠篠的的可怜生【石上红花低照水山头翠篠细含烟杨诚斋题板子矶诗句】
　　蟂矶灵泽夫人祠二首
　　白帝江声尚入吴灵祠片石倚江孤魂归若过刘郎浦还记明珠步障无
　　霸气江东久寂寥永安宫殿莽萧萧都将家国无穷恨分付浔阳上下潮
　　江行望识舟亭
　　鸠兹北面识舟亭天际归帆望杳防松竹隂中孤塔白楼台缺处数峰青赭山人去生春草江水潮回没旧汀更忆于湖翫鞭迹吴波不动客扬舲【温飞卿于湖曲吴波不动楚天碧】
　　天门山夜泊
　　万里孤舟泊今过博望山胜游非梦到絶域此生还列宿垂江濶疎萤防鬓斑宵分望明月归思折刀环
　　牛渚望青山
　　峰色如横黛江光似熨罗昔人行乐地今日复来过小谢青山宅桓公白纻歌他年寻菌阁终向此岩阿
　　太白祠
　　白也祠堂在前临牛渚矶风流映江左山水尚清晖小谢东田近开元旧事非姑溪好风日游子亦忘归
　　然犀亭
　　不是温忠武谁堪第一流飞书先赴难洒泪独登舟赤帻惊幽渚黄旗指石头孤亭临玉镜淅淅荻芦秋
　　蛾睂亭
　　采石矶头百尺亭下临天堑昼防防天门中断楚江濶日日蛾睂相对青
　　烈山
　　古寺红墙出翠微莓苔石壁滴人衣一行白鹭冲船起却上半岩松顶飞
　　抵金陵
　　佳丽金陵道垂杨夹去津潮迎落帆客花映倚楼人依旧青山绕如何白发新昔游三十载髣髴记前尘
　　石城桥示倪雁园太史
　　昔作秦淮客朱楼赋洞箫白头故人尽重上石城桥
　　雨过醉翁亭三首
　　出郭逢樵牧桥回境已幽门前荇溪石【即菱溪石】亭下酿泉流禽鸟鸣何乐松篁飒似秋吾生嗟太晩不及醉翁游风景非畴昔亭犹号醉翁曾将幽咽意并入七弦中我欲携琴客临流抚古桐不逢沈夫子噭噭夜猿空欧梅映池阁半亩散清隂老榦犹存古孤花开至今冰溪寻寺逺雪路入山深此际巡檐好寒香伴苦吟
　　晩至丰乐亭
　　丰山髙不极到寺已昏鸦一隖含桃树满山乌桕花僧雏汲幽谷【泉在幽谷】活火试新茶归去松萝暝严城报暮笳
　　天庆观【宋立端命殿于滁以奉艺祖置观于其侧】
　　宋家天庆观古迹近千秋原庙春供祭衣冠月出游莓苔苍鼠窜风雨杜鹃愁西洛诸陵逺苍茫接汴州
　　西涧
　　西涧萧萧数骑过韦公诗句奈愁何黄鹂唤客且须住野渡庵前风雨多【涧上有野渡庵取韦诗命名】
　　清流闗
　　潇潇寒雨渡清流苦竹云隂特地愁回首南唐风景尽青山无数绕滁州
　　怀王隼梁无技【王字蒲衣梁字王顾皆南海人】
　　二子才何妙闲门对海滨繙经裁白防行药过青春绮丽夸宫体风流似晋人最怜闺阁里清咏玉台新【王妇潘梁妹皆工诗】
　　寄蒲涧范公
　　忆访菖蒲涧榕隂席屡移泉声微雨里江色夕阳时空谷无残客诸方问导师杼山诗法好惭负碧云期见田家饭牛者意有所感赋得牛饭就松凉【故友宣城梅磊杓司句也】
　　黄犊东臯暇青松北涧生卧余芳草软饭处午隂清戚歌偏拙华阳计早成劳劳行役者三叹忆岩耕
　　归次临淮
　　归路仍淮水﨑岖岭海余我行万里道未得一行书渔户纬萧接估船吹笛初今宵孤馆里乡梦复何如
　　苻离
　　万里归来两鬓苍阅他南汉又南唐短衣射虎心犹壮重过苻离古战场
　　雨中渡河望黄楼
　　已见河鱼上防防雨未休一条飞白浪十丈卷黄楼杳霭龙山隠空蒙雉堞浮平生仗忠信欲下吕梁游吴梅村喜李长蘅诗谷城山好青如黛滕县花开白似银佳句也予冬夏两过滕不见一花因成絶句
　　薛北滕南屡问津逺山如画黛睂新惟余底事堪惆怅不见花开白似银
　　峄山即事
　　雨足烟邨事不闲家家驱犊出柴关枣花香徧浓隂合水碧沙明望峄山
　　宿唐济武太史志壑堂即事
　　新竹捎檐夜气清忽闻山鸟报寒更单衾唤起潇湘梦落月已西天未明
　　书堂道中
　　山势围黄鹄书堂望愈孤行幐逐禅侣荷篠问樵夫鸟道扪参井人烟儵有无入云钟梵近失喜一相呼
　　石梁
　　窈窕度渔梁萦纡一水长临流多白石列坐复垂杨歴歴禽鱼影萧萧兰杜芳鸡鸣在何处小隖出松篁
　　柳庵
　　溪行路不极溪上出香林一夜前山雨千回石濑深空花春漠漠仙梵午沈沈旧识旃檀味还能恱众心
　　柳庵西方丈夜坐
　　踏阁攀林罢闲堦坐夜分木犀春半发鼻观定中闻举首见明月西峯归片云徘徊恋清景谿籁逺纷纷
　　于兹仙人祠
　　我爱寒山好招寻白兔公还过于兹道倚徙古祠空碧水流春涧清猿啸晩风传闻驾鸾鹤来往月明中
　　赵北口
　　莫问公孙事茫茫感逝波晩潮鱼急夜火蠏帘多大麓诸流防春风
　　万乗过年年水杨柳头白此关河
　　女郎山
　　卧舆梦初起遥见女郎山雨过开奁镜烟消露髻鬟灵祠空翠里瑶瑟碧云间不是崔罗什何因奉玉顔
　　题查夏重芦塘放鸭图三首
　　横塘尽日雨蒙蒙闲倚笭箵挂钓筒坐爱琉璃一千顷菱花风急鳬翁
　　鸭母船依湖水滨船头长日饭莼凭谁寄谢桓南郡不是鹅栏教鬬人
　　鸭头丸帖种鱼经尽日芦碕泛渺冥何似渔阳随突骑天风齐放海东青
　　题张力臣小照二首
　　瘗鹤铭边携屐日羊侯祠下卸帆时吴山楚水探竒徧不觉秋霜防鬓丝
　　金石遗文太放纷摩娑千巻对罏薰白头更访鸿都学手拓陈仓石鼓文
　　题沈客子林屋幽居图五首
　　万顷玻璃不受尘楼居髙与太清邻紫泉石髓傥留得我欲因之穷左神
　　隠几春山似画屏下窥玉柱接金庭禹书纵遣灵威守合为幽人一啓扄
　　五月杨梅血色斑云林十里画图间杉皮屋子青苔径独占吴王销夏湾
　　玉堂酒渴梦江南林屋东西路旧谙烦汝封题三百颗夜来霜信到黄柑
　　渔洋山下是吾家山北山南半种茶留得繖山方竹杖待君风雪探梅花【栖霞紫峰阁前有方竹一丛予取以作杖方尔止铭之】
　　追和东痴钓台怀古
　　帝业真归赤伏符故人不作执金吾犹嫌齐国知男子终隠桐江学钓徒鼎足三公慎要领师中十载白头须清风万古严陵濑知有云台博士无【范升也】
　　忆石帆亭寄儿辈四首
　　梅花香里置茅亭下有苍筤万个青闻道故园三日雪与谁同聴玉珑玲
　　磬口檀心世外香幽姿那防寿阳妆只宜霁雪明牕里手搨疎花写硬黄
　　仙人鸾尾何年堕池北池南共嵗寒又向东华骑瘦马春风先问竹平安
　　麦颗风炉手自烹林园急雪夜三更不知贺若今存否梦里琴声大蠏行
　　题赵承防画羊
　　三百羣中见两头依然秃笔扫骅骝朅来清逺吴兴地忽忆苍茫勅勒秋南渡铜驼犹恋洛西归玉马已朝周牧羝落尽苏卿节五字河梁万古愁
　　正月上旬过朱竹垞太史斋中诸花盛开赋二絶句
　　马塍曾説野人家每先【去声】东皇管物华今嵗长安霜雪少试灯风里见唐花
　　十笏如闻功徳香曼殊陀利两芬芳偶来小坐谈空处政要天花作道场
　　立斋相公斋中蕉花开索赋六絶句
　　汉主初开扶荔宫甘蕉花入上林红今朝独乐园中见始信嵇含状最工
　　中书退食日萧萧帘卷西山爽气饶茶臼笔牀相对好一林花放胆瓶蕉【胆瓶蕉状如胆瓶】
　　玉宇微凉八月中林塘香散木犀风緑天深处一花坼蝙蝠飞来相映红【南中红蕉花开有红蝙蝠集花中见酉阳杂俎】
　　朱萼新抽万巻书仙人掌露胜醍醐丹青好借黄筌笔更写红蕉水鹤图
　　红霞一抹映琼杯照影银塘细细开不似平泉闲草木犹烦驿骑日南来
　　木绵千树粤江边不及蕉花分外妍常记五羊城畔见一枝红压蜑人船
　　董起男送风雨梅戏占为谢【故御史玉虬子】
　　吴中五月梅黄雨想像千林舶趠风珍重遗来香软齿不须将醋沁曹公
　　荅胡耑孩寄怀
　　不见闭门陈正字岭云江树五年余秋风欲下华阳馆粤客才通尺素书蒲涧红泉应不改罗浮翠羽梦全疎天南耆旧今头白珍重新诗独起予
　　题周文矩五王避暑图为李奉倩中丞
　　闻道开元日宸游花萼同恩深五王宅【一作帐】勅借九成宫竹映翠微合泉飞碧涧通披图见隆准夐矣让皇风
　　喜羡门阁学卜邻之作
　　少小论交三十载中间离合似浮云谷风莫问穷兼达旧雨犹存我共君东阁从容多密劄南台潦倒恕弹文望衡乍喜相邻并可许谈诗坐夜分
　　再题研山絶句示竹垞
　　南唐宝石劫灰余长与幽人伴著书青峭数峰无恙在不须泪滴玉蟾蜍【元章诗研山不可见哦诗徒叹息惟有玉蟾蜍向予频泪滴青峭数峰南唐元宗语】
　　题朱竹垞检讨雪景小照四首
　　天女长空散六花疎枝冷蕊鬭横斜小身幻出维摩影费我连朝玉画义
　　雪后溪山画不如梅花林外跨青驴相逢莫笑酸寒甚曾校华林七録书
　　雪屋寒林断晩烟板桥流水尚溅溅不逢才子安鸿渐定是襄阳孟浩然
　　风急天山雪打围下韝鹰疾掠空飞谁知驴背江南客手拗寒香插帽归
　　题小长芦图三首为竹垞作
　　史笔髙三馆归心恋五湖分明鰕菜好冩出小长芦膝上佳儿文度眼中秋色江邨归路不须扶杖笑凭桐孙稻孙【竹垞二孙名】
　　一蓑一笠日相随不似官人似钓师七字爱吟杨处士乱堆渔舍晩晴时
　　送张宝庵宰新野
　　牵丝虽百里汤沐古南阳白水清官舍青山落印牀人祠铜马帝城倚卧龙冈遥忆弦歌处风流楚塞长
　　送刘君宰建徳【先考功兄门下士】
　　送者自崖返君真建徳游桐庐最萧洒水木况清秋橘柚纷千树渔商聚一州新安江见底应忆古羊裘
　　送陆次公赴抚州兼寄宋牧仲中丞
　　青门一尊酒言祖谢临川人忆贝邱别雁随彭蠡船髙斋逢霁雪春思入江烟为向中丞问吟髭白几年
　　得同年胡少宰汝南书
　　曾读先贤传常怀第一流牛医黄叔度马磨许文休风节犹东汉江山古蔡州为农堪没齿此外复何求
　　闻滕王阁落成寄宋二牧仲开府
　　中丞持节镇洪州滕阁重开胜庾楼清簟疎帘过暮雨隠囊纱帽对江鸥曾来弭棹悲残劫未许题诗在上头安得乗风度彭蠡与君吹笛坐沧洲【予乙丑过南昌阁燬于火】
　　柳
　　雨态烟姿定有无柔条依旧暗金铺风情甘让钟山隠手写黄罗付庆奴
　　石谷子与门人合写谿堂诗思见赠题其上
　　谿流过雨决决鸣天风环佩来淙琤谿边山色自太古谿上白云非世情疎帘清簟昼无暑翠竹碧梧时有声此中幽意少人会起坐弹琴山月明
　　蔺相如墓
　　智勇存危赵相如第一人特书王击缶间道璧亡秦故国山河改孤坟草木春鲁连终蹈海千古共悲辛
　　自获鹿至井陉道中杂咏
　　少日纷多慨龙门太史书劫残秦复赵齿冷耳兼余岂谓无双士而师李左车到头钟室恨功狗竟何如
　　故关
　　絶塞依天险雄闗锁地维石横千仞壁松偃万年枝尽日无飞鸟经春卧老罴【见北史】槐花秋雨里重忆旧题诗【壬子秋过此有句云西风忽送萧萧雨满路槐花出故闗】
　　郭有道墓
　　大槐坂上逐车尘争效先生折角巾至竟清流解亡国望门投止是何人
　　谒文忠烈公祠
　　精神如破贝州时晩节犹能动四夷天遣不同韩富没姓名防冠党人碑
　　洪洞县谒韩忠定公祠
　　恭已自收萧傅夏恽翻能杀吕强枉使空同奋刀笔子规不劝李东阳
　　过臯陶庙偶感范滂事题壁
　　汝南范孟博髙义薄云霄未遂澄清志先逢党锢朝大名齐李杜幽愤祭臯陶南北甘陵部千秋恨不消
　　风陵渡河抵潼关
　　行尽并汾路前旌欲度闗乱帆河曲水隔岸虢州山地险烟岚合时清虎豹闲永怀黄绮侣白首卧商顔
　　访山史读易庐时久客淮南未归
　　多年华下遂君初廿载重过访旧庐满径苔防侵竹石当牕岳色净琴书山中宰相人谁识江左夷吾我不如为报倦游归及早淮南无此好家居
　　华山杂诗七首
　　玉泉院
　　目玩玉泉流静悟先天易多事坠驴时强与人间事
　　山荪亭
　　结茅孤石棱玉泉下奔注亭空泉尚流上有无忧树
　　希夷峡
　　洞门峡半开铁锁垂千丈俗驾自然回何地容种放
　　娑罗坪
　　小憇娑罗坪手抚娑罗树仰见上方云时向人间去
　　毛女洞
　　毛女负琴去儵然松杪飞青防风露冷髣髴见天衣
　　白鹿龛
　　云中跨白鹿心知鲁女生乞我一丸药相将游玉清
　　青柯坪
　　窈窕青柯馆正在西峰罅二十八潭悬飞瀑从天下
　　谒郭忠武王祠
　　便桥蕃部拥风雷单骑才临铁骑摧回纥万人齐下拜传呼天上令公来
　　谒冦忠愍公祠
　　柘枝舞罢蜡成堆千束吴绫夜宴开不是魏三诗句好谁知无地起楼台
　　新丰
　　汉代枌榆社遗墟极望平空提三尺剑忍啜一杯羮细雨新丰树寒芜小苑城惟余舞阳庙漠汉土花生
　　石瓮寺【在骊山东绣岭】
　　当年石瓮寺曾对集灵台青雀无回信黄虬是祸胎【杜诗化作长黄虬谓禄山也】朝云何日散山月至今来坐久流仙梵松声薄暮哀
　　灞桥
　　自古销魂地茫茫唤奈何行人灞陵渡疎雨栎阳过杨柳笼烟薄桃花夹防多邯郸东北望流恨满云和【即汉文帝今慎夫人鼓瑟处】
　　灞桥柳
　　灞桥杨柳碧毵毵曾送征人去汉南今日攀条憔悴絶树犹如此我何堪
　　城南游诗八首
　　曲江
　　赐沐逢修褉宜春嵗嵗游传呼夹城仗早御望仙楼捧劒金人曲凌波防鹢舟新蒲将细柳萧瑟至今愁
　　荐福寺
　　院从唐代建人以寂音传【洪觉范尝居此】水鸟皆闻法云山不离禅花边停浴鼓竹外起茶烟即此忘言説虚空借坐眠
　　韦曲
　　皇子陂边路风光韦曲多曾邻天尺五最近第三坡芳草新年色桑条旧日歌伤春更怀古容易醉顔酡
　　杜曲
　　春衣杜陵宿窈窕一川花旧是岐公宅人传故相家名园三品石贵主五云车今日秾华歇棠梨噪暮鸦
　　牛头寺
　　牛头钟梵罢露坐俯樊川明月生秦岭清光满稻田微风喧吠蛤野烧起山烟归卧禅灯寂心空古佛前
　　少陵原工部祠
　　少陵原下路髣髴浣花村犹似开元日终南对国门秦川空望眼湘水与招魂忍见桃花落红英糁緑罇
　　樊川桃花
　　三月樊川路红桃散绮霞终南青送黛潏水碧穿沙艸色裙腰合渠流燕尾叉销魂过杜曲一树最夭斜【杜曲南鸿固原下绯桃一株方盛开】
　　秦王墓
　　陈王鬬鸡道今日望陵园石马前朝赐铜人汉代原幽兰悲帝子芳草怨王孙犹有蓝田燕年年入墓门
　　杜曲西南吊牧之冢
　　两枝仙桂气凌云落魄江湖杜司【入】勲今日终南山色里小桃花下一孤坟
　　茂陵怀古
　　频年祠太乙晩嵗罢轮台缑氏仙何往瑶池信不回红顔钩弋尽白首子卿哀失势秋风客昆明又劫灰
　　李夫人冢【在茂陵西北数步】
　　长门买赋草萋萋寃魄云阳杜宇啼惟有佳人解倾国荚陵长傍茂陵西
　　秦穆公墓
　　雨霁陈仓晓日红杖藜来访槖泉宫千年断碣荒烟里一片残春秀麦中黄鸟哀时良士尽碧鸡飞去霸图空子车遗冢犹邻近长与坑儒恨不穷
　　雨中武贞庵督学招集东湖
　　行人衣上雨来自杜阳川湖似郎官好名因学士传【有坡公祠】游鯈争唼雨垂栁欲生烟重过荷香里还劳运酒船
　　再集东湖拜东坡先生祠
　　复有东湖约来当春暮时凉风散髙柳微雨洒清池自识鱼乐何殊濠濮思仙翁去千载髣髴下云旗
　　汧阳县
　　晩上汧阳阁逺山横翠睂川长连陇首城古枕隃糜太尉千秋笏韦郎七字诗不胜怀古意羌笛暮休吹
　　登吴岳
　　名岳标西极金天作镇雄东看连太白北望尽回中日出横秦畤烟消指汉宫导岍思禹迹此地凿鸿蒙
　　祀鸡台
　　东周久已换西秦陈宝何须辨伪真犹有汉家使持节益州逺祀碧鸡神
　　鳯女台
　　弄玉空祠锁寂寥碧云天际水迢迢丹青不画乗鸾女夜夜月明闻洞箫
　　卖酒楼【东坡有诗】
　　昨向宜春下苑游曲江烟景似悲秋珠帘甲帐皆黄土何必陈仓卖酒楼
　　紫柏山下谒留侯祠【相传是辟谷处并祀黄石公赤松子】
　　万木萧萧风昼吹深山忽见留侯祠清流白石阅今古雪柏霜筠无歳时辟谷真従赤松隠授书偶作帝王师也知乌喙逃勾践未屑鸱夷学子皮
　　闻紫柏山絶顶有峨睂老衲独坐丈室数十年蛇虎皆驯伏今九十有六矣惜不得其名字乃作颂古十絶句属鳯今寄之丙子岁四月七日栈中留坝驿灯下成
　　维摩诘
　　师利多言説净名殊黙然语言文字外已示祖师禅
　　须菩提
　　善哉须菩提巗间惟晏坐般若是谁闻诸天雨花堕
　　惠持
　　树中入定僧千年人不识如何去陈留一往无消息
　　道超
　　我爱道超师絶俗躭憩寂退院閴无人蟋蟀鸣秋壁
　　寒山
　　寒山牛迹话此意谁酬酢赵州小厮儿宛有大人作
　　懒残
　　煨火傍羣牛谪来几千岁懒残亦俗人谁能为拭涕
　　地藏琛禅师
　　栽田博饭吃独振沙道一笑视诸方説禅方浩浩
　　法昌遇禅师
　　法昌亦开炉单丁唯一个赖有十八贤缄口围炉坐
　　黄龙晦堂禅师
　　山谷大辨才妙义皆糠粃满院木犀香吾无隠乎尔
　　褒禅山僧【见冷齐夜话】
　　枕石潄溪流梦见欧阳子觉来万壑风松声满人耳
　　泛汉江
　　广川微雨过叠鼓发中流白獭衔鱼上青峰卷幔收江童竹枝曲汉女木兰舟归路重城晩红灯满市楼
　　大安驿雷雨
　　客行当四月骤雨过三泉出地雄雷奋穿云急瀑悬飞龙氐旧国白马戍西偏潭毒闗前垒英风尚飒然【潭毒闗宋刘子羽退敌处】
　　百牢闗
　　全秦雄百二南尽百牢闗人杂氐羌俗天连彭濮山汉臣传谕蜀唐计失征蛮歴歴前朝事孤云落照间
　　嘉陵江上忆家
　　自入秦闗嵗月迟栈云陇树苦相思嘉陵驿路三千里处处春山呌画睂
　　龙门阁【潜水入嘉陵江处即龙洞背亦名葱岭】
　　四围碧玉色崚嶒着个行纒盏饭僧松末风来龙背冷坐看流水入嘉陵
　　筹笔驿【朝天峡上】
　　当年神笔走羣灵千载风云防驿亭今日重过吊陈迹只余愁外旧山青【意中流水逺愁外旧山青石曼卿题句】
　　晩至昭化县题孔令见野亭
　　葭萌朝挂席弭棹欲三更月上嘉陵水山围汉寿城主人具鸡黍邀客启柴荆脩竹吾庐似因之故国情
　　郎当驿雨中二首
　　金鸡赐帐事披猖河朔从兹不属唐却使青骡行万里三郎当日太郎当
　　武连县南云气遮郎当驿北石槎枒西风尽日蒙蒙雨开徧空山白芨花
　　渡涪江
　　涪江江水抱山流不见唐家帝子楼记取江东诗句好澹烟乔木是緜州
　　鹿
　　抱郭涪江碧玉流一川丰草鹿呦呦倦游忽忆杨岐语只有渠侬得自由
　　罗江驿夜雨【故县今省入徳阳城北有潺水潺亭】
　　前旌已拂鹿头闗风雨勾留不肯闲何处行人最愁絶潺亭亭下水潺潺
　　落凤坡吊厐士元
　　沔上风流万古存鱼梁洲畔向江村何如但作鸿防好采药相携去鹿门
　　净居寺谒宋文宪公祠【在文殊院】
　　一代髙文奉至尊那知投老葬蛮村只应回向文殊境共证毘耶不二门
　　汉州西湖
　　当年房次律此地凿西湖百顷烟波渺中流岛屿孤琴亭何寂寞片石亦榛芜欲问邢和璞三生事有无【放翁房相西湖诗绕城凿池一百顷岛屿屈曲三四里房公石尚存州廨】
　　汉州纪梦
　　照壁孤檠不自聊隔牕寒雨打红蕉惊回一枕乡园梦身在西川金雁桥
　　千佛岩
　　江作大圆镜山为宝楼阁莫遣丹霞闻木石总烧却利州皇泽寺则天后像二首像是一比邱尼
　　镜殿春深往事空嘉陵祸水恨难穷曾闻夺壻瑶光寺持较金轮恐未工【洛阳伽蓝记瑶光寺尼工夺壻】
　　瓦官寺里定香熏词客曾劳记锦裙今日兰桡碧潭上玉溪空自怨行云【李义山利州江潭诗欲就行云散锦遥自注感孕金轮处】
　　界牌闗道中
　　脩竹覆竒壁飞泉来半空人行翠微里风度紫兰藂暂喜俗尘逺休嗟吾道穷谁为洪谷子移向画图中
　　四过东湖题宛在亭
　　小鸭唼喋萍叶乱三枝五枝菡萏开鲁连陂上花千顷黄帽刺船归去来
　　重题茂陵
　　络绎甘泉豹尾催君王夜幸栢梁台当时谲谏称方朔也嬖长陵宛若来
　　谒段忠烈公祠
　　昭应离宫尽废邱司农祠庙俨千秋流芳遗臭知何限火迫当年笑酂侯
　　早发临潼
　　辇道虚无里孤城翠霭间西南回望处满眼是骊山
　　华州西溪
　　往来宫柳路才访郑南玼水木清华色云峰澹宕姿江心伏毒寺花外拾遗祠【有子美祠】不见松谈阁松风日暮吹【郭伯宗昌松谈阁在溪上今废】
　　沚园吊郭伯二首【伯园中置一舫居之名斋舫】
　　白崖湖水碧浮天乱石嵯峨凌紫烟十里芙蕖众香国此中曾泊孝亷船
　　大华小华皆削成东溪西溪夹镜明仙人鹤背忽飞去天风下来闻玉笙
　　鼎湖原二首
　　轩辕铸鼎此荆山弓堕龙髯不可攀多事桥陵一抔土伴他鸿冢在人间
　　素女为师态万方如闻天老教轩皇马肝已讳文成死又见神君祀柏梁
　　盘豆驿
　　依然盘豆对藂芦回望闗门岳势孤思子台边一怀古不知身过玉娘湖
　　湖城二首【今阌乡】
　　泉鸠里畔动悲风回首秦山隔万重仙意已穷巫蛊起茂陵遗恨犬台宫
　　赵虏谁教近至尊汉廷不照覆盆寃如何病已为天子恶諡重防到戾园
　　稠桑驿【感张淑人陈孺人而作】
　　春兰秋菊不同芳旧恨新愁尔许长应是三生縁未了又呼妙子到稠桑
　　老子故宅
　　北邙东望冢累累上有元古庙基莫以荒唐笑仙李汉家先奉濯龙祠
　　次陜州
　　首春发京国秋气忽萧萧路入三川险人归万里遥黄河流底柱白日下中条河上传经叟仙踪不可招
　　甘棠【今陜州】
　　弭节甘棠日未晡玉钗金缕散青芜殽陵此去多风雨不用尊前唱鹧鸪【许浑有甘棠闻唱鹧鸪词诗】
　　甘棠驿
　　北寺南牙剧战争可怜甘露怨谁明甘棠驿外东流水呜咽年年寒玉声【事见甘棠灵会録】
　　魏野草堂
　　陜郊栖隠处寥落对云山无复花藏县曾闻菊绕湾【二句用野诗】偶欹纱帽出时跨白驴还尚忆汾隂祀流风杳莫攀
　　会盟台二首
　　秦声赵瑟会西河御史前书较孰多临诀数言闗大计论功终欲首亷颇
　　不辞颈血溅秦王进缶当筵气慨慷十五名城酬赵璧何如谈笑请咸阳
　　洛阳
　　国本争来党锢连楚歌楚舞亦堪怜如何鸿鹄髙飞去又见苍鹅出地年
　　渡洛水
　　脉脉中流望盈盈罗袜尘西园魏公子南浦洛川神蘅薄芳犹在杨林意未申凌波何处问秋水正鱼鳞
　　洛神
　　凌波罗袜欲生尘赋里惊鸿态尚新不信三台灯火夜针神真比洛川神
　　洛川南望
　　碧嵩清洛洗愁顔伊阙中分两髻鬟暖翠浮岚看不尽缑山南是伏牛山
　　白马寺
　　伽蓝半化洛阳尘汉代鸿胪迹尚新太息他年穷楚狱仁祠空解祀金人
　　王辅嗣冢
　　钟会齐名果是非白杨孤冢暮烟微如何一夕谈名理不救河桥误陆机
　　缑氏县【今偃师】
　　白茅授印事何如底许孙卿更上书桂观蜚亷人力竭只縁仙子好楼居
　　望缑山庙
　　王子乗鸾鹤飘摇伊洛间至今明月夜凤吹满空山缑氏仙踪杳东莱汉使还楼居髙几许天路渺难攀
　　七夕前二日巩县阻雨
　　大火西流日升仙故迹存【王子晋以七月七日上】秋风来巩洛暮雨阻轘辕欲把浮邱袂难招杜甫魂【工部葬首阳山】神嵩不可眺三十六峰昬
　　宋陵
　　洛水邙山饱废兴宋家幽寝閟鱼灯奉香不见临安使白日茫茫下七陵
　　七夕雨抵汜水县
　　玉门残垒外云是古成臯浊浪喧牛口雄闗逼虎牢青山空楚汉白骨尚蓬蒿七夕风兼雨悲歌抚孟劳
　　纪将军祠【荥阳】
　　东门黄屋竞传呼从此咸阳入帝图若遣封侯身不死也须钟室避娥姁
　　夕阳楼
　　野塘菡萏正新秋红藕香中过郑州仆射陂头疎雨歇夕阳山映夕阳楼
　　仆射陂白莲
　　陂名传仆射秋气满蒹葭十里银塘冷千枝白防斜他年履道宅应忆管城花素手谁攀折飘零自水涯【郑州古管城】
　　圃田列子祠
　　泠然郑圃御风游四十年如不系舟怊怅余年还嫁衞先生老矣又何求
　　官渡
　　别驾亡来万事非夕阳官渡客行稀袁家新妇应惆怅賸与陈王咏宓妃
　　中牟县南湖蒲卢亭是张林宗饮酒处予易名垫巾题一絶句
　　南郭孤亭野水滨菰蒲猎猎水鳞鳞林宗未逺风流在不愧亭名是垫巾
　　板桥
　　板桥衰柳日萧萧回首宣和似暮朝上已金明池上饮画船衔尾骆驼桥
　　昭灵夫人墓
　　惊风古道巻蓬根何处昭灵墓尚存不见梁巫陈桂醑野人耕尽小黄园
　　谒信陵君祠
　　趣救邯郸却暴秦十年留赵事酸辛大梁归后悤悤甚日饮亡何近妇人
　　曹南渡河望南华山
　　函闗已吊元宅郑圃还过御冦家问渡漆园风雨里却临秋水诵南华
　　春城堆【金乡晋郄公故宅】
　　春城堆上吊诸郗絶恨参军入幕时惟有青溪三十曲风流犹自忆僧施
　　龙女祠【汶水北岸】
　　冰绡雾縠映回波半额宫黄蹙黛蛾欲采香苹慰幽怨不须深避庾毗罗
　　送杜肇余大宗伯予告南归二首
　　遗荣一疏谢金貂祖帐东门集百僚北斗星文兼将相【公先为大司马】南宫地望迥云霄直清誉重推三礼禁近恩深荷
　　两朝最羡鲈乡亭下泊莼丝入馔雨潇潇
　　潞亭云树望中迷一片归帆落日低心恋觚棱别金马梦回烟水聼潮鸡五湖鰕菜身将隠九列功名物久齐亦欲投簪东海去便从梅里问幽栖









　　精华録巻十
