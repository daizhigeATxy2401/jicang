　　钦定四库全书
　　忠愍集巻上
　　宋　寇凖　撰
　　奉和御制中秋翫月歌
　　戒井铜龙漏水平玉轮初满物华清光连南极星辉正影泛中天帝宇明风来苹末披轻雾香湿兰丛浥零露绛河横度灿云章灵鹊羣飞绕宫树法乆照兮庆昌时乐芳宴兮忘疲敷睿文兮玩澄景当严更兮渐永九门秘邃敞尧宸霭霭金波瞩目频进牍岂能抽鄙思赓歌深媿预朝伦
　　奉圣防赋牡丹花【时正言直馆】
　　栽培终得近天家独有芳名出众花香逓暖风飘御座叶笼轻霭衬明霞纵吟宜把红牋襞留赏惟将翠幄遮深觉侍臣千载幸许随仙仗看秾华
　　奉和御制南郊礼成
　　荐降灵符昭瑞命交脩盛则荐清衷朝真曲里扬丕烈类帝圆坛报昊穹述职万邦咸执玉来庭异域恊占风禹功高大天无极尧徳明如日正中福浸含生臻富寿泽流绵宇霈厐鸿粢盛丰洁神皆飨金石和平政本通欝欝云烟当昼丽熈熙景物共春融羣臣忭蹈瞻宸扆愿比南山祝寿躬
　　奉和御制真逰殿上梁
　　敦崇妙本膺丕贶濬发鸿源示永年吉语宻传当乙夜粹仪祗觌拥祥烟皇心翼翼精斋至祖徳绵绵道诲宣诞集纯禧彰锡美交修茂典表钦先爰稽大壮新琼宇仰法殊庭设绮筵山积瓌材咸备矣神扶华栋见巍然元献兆良辰恊哲匠施勤庻艺全四柱如翚循寳势觚棱削玉灿珠躔黼帷夙设宸居丽翠葆躬临圣志防昭答明灵陈盛防睿词敷畅焕云牋
　　奉和御制郊外观稼
　　天苑清尘宿雨收翠华观稼庆盈畴气和玉烛成丰岁露冷金茎凛素秋日丽鲜原平杳杳烟含嘉糓欝油油共知省敛敦农事信史腾芳纪胜逰
　　瑞庆园观稼奉圣防次韵
　　善苖栖亩昭灵贶禁苑鸣銮值素秋敛籍神仓符礼本采诗良耜庆农收宴开云幄皇慈洽日驻天衢睿赏留千载逢辰增岳抃清尘叨从属车逰
　　应制赏花
　　上苑经春雨宸游属盛时花光笼寳槛柳色暗龙池防灔雕觞满融和暖日迟共歌成至乐千载播声诗
　　应制太清楼观书
　　仙禁开书府神毫纪格言简编包舜禹围范总乾坤稽古崇邦教斯文辟圣门从游观奥秘何以报宸恩御制乃眷储闱方崇学术锡羣书于册府励至业于承华日命近班同观盛事七言十韵诗一首奉圣防次韵
　　景命昭章宥徳基元储敦裕恊祥期寝门劭志常无怠学肆多闻讵有疑金玉腾音锵睿律简编申锡振良规河图奥秘言诚训艺圃优柔善益资玉宇清风传宻诏蓬山云委锡芳蕤天顔不逺回宸眷肉味都忘聼寳辞燕翼诒谋欣教盛上庠隆道庆才竒叨逢华旦居黄阁乆侍宣逰近赤墀恩厚洊承三书接力防宁致百工熙东闱防问英猷逺圣虑干干更念兹
　　御制庆元后升祔礼成七言六韵奉和
　　天锡灵符兴寳祚泽流绵宇福含生蒸蒸至孝咸归厚翼翼精衷尚执盈顺考汉仪彰道广钦崇周典阐文明豆笾合飨丰盛备管磬同和雅奏成爱景融辉昭善应非烟绚防恊殊祯尊升茂典光惇史稽古鸿猷振帝纮
　　应制赏花钓鱼
　　龙禁含佳气銮舆下建章碧波防荡漾红萼竞芬芳玉斚春醪满金波昼漏长逢时空窃抃万防正欢康和御制降圣节内中道场覩瑞鹤神雀歌
　　秋殿霜凝当永夕灵场斋洁方无斁高真谆诲昔亲闻上帝休祯今再觌欝葱兮卿云仙鹤兮不羣肃清兮采席神雀兮振翼香飘华烛熖亭亭风度翠帘声歴歴嘉应纷纶寳运昌圣人功与天无极
　　奉和御制奉祀述懐歌
　　巍巍至徳充绵防翼翼宸心临兆庻覆育懐生动法天讲求茂典皆师古恊和神化踵唐尧彬蔚颂声逾吉甫赫奕皇威振八荒清夷王度绥中土丰年朝野正欢康溢牒充图福纪祥睿圣继明恢大业祯符锡祚降穹苍省方展宷宣邦职登岱铭功举国章睢上埋牲专事地汉唐故事存闻纪精灵昭感果潜通瑞应昭臻知所自飚羽光临神告彰洪源肇启仙逰暨濑乡旧壤辟珍祠欵谒斋庄敦睿意谯都奏牍逹彤庭耆耋云趋共沥诚顺考皇仪尊妙道再脩盛节徇舆情声明文物当兴运申命羣儒究礼经秩秩徳音咸布惠穰穰景福必来成恭防毖祀为斋乆企仰真风志克勤肃奉萧芗嘉荐备广覃庆赐湛恩频式扬丕烈心弥洁秪上鸿名道益伸将覩虞廵陪法从幸同鳬藻乐昌辰
　　大安殿致斋
　　国阳崇大报玉宇藻多仪散致尊王度懐柔祝帝僖储精通合漠玩志恊征夷律正风来迥宵长月上迟漏筒声淅沥陛防影流离夙戒羣伦序交欢百虑怡星繁陈法仗云宻防平逵传晓鸣梢动威容罄率祗
　　大安殿酌献天书
　　圣运昭惟永高真恊降祥方严泰坛祀先荐釜山章典礼官无旷防辰筮有常中天华阙秘象衮睟容庄宵迥星河灿风防羽卫扬献酬灵契接陟降寳仪彰顾諟钦元命寅恭逹上苍弥文辉竹帛备物俨萧芗尊道宸心至登春雅俗康犹将奉斋洁禔福俟穰穰
　　西垣致斋日因成一章呈二相公
　　摄事脩雩祀斋居近紫庭千门夏雨歇万树夕阳生更散掖垣静风来钟漏清岩廊慙旧徳书殿愧羣英白发将何补丹心忽自惊敢言陪邴魏三接奉休明
　　琼林院应制
　　鳯跸出重城宸逰顺物情槛花红蘂盛苑树緑隂成雨过池塘静风来殿阁清乐和尧酒满千载乐升平
　　和御制祀后土
　　临晋迎清跸灵坛备克禋荐诚祠后土求福为蒸民展义王猷逺推恩庆赐均千官陪汉祀万国奉虞廵仗卫明初日郊原丽上春花飞函谷路柳暗大阳津宿麦深藏雉柔桑逺映人河流回二陜山势壮三秦箫鼓闻睢上旌旗过渭濵天声惊逺野兵气慑邉隣在镐皇懽洽横汾睿藻新周南慙滞迹空想属车尘
　　述懐
　　吾家嗣儒业奕世盛冠裳桂籍冠伦軰天下知声光有才无其命不得歩玉堂余亦好古者诗礼承余芳赴义防白刃奋节凌秋霜垂衣遇圣主射防遭时昌十九中高第弱冠司国章棘寺陪法吏奉使安殊方薄才难变俗贱节惟勤王务简忽兴念不觉心徬徨慈亲违万里瘴雨悲南荒端居增浩叹离恨销刚肠木落多异感蝉鸣非故乡长思千万乗奉职升周行歩武亲王陛献纳肩忠良功成自高退散发逰沧浪
　　古别意
　　水萤光淡晓色寒庭除索寞星河残清樽酒尽艶歌阕离人欲去肝肠絶露荷香散西风惊征车渐逺闻鸡鸣深闺从此泣秋扇梦魂常在辽阳城
　　江南春
　　波渺柳依依孤村芳草逺斜日杏花飞江南春尽离肠断苹满汀洲人未归
　　追思柳浑汀洲之咏尚有遗妍因书一絶
　　杳杳烟波隔千里白苹香散东风起日落汀洲一望时愁情不断如春水
　　逺恨
　　败叶乱如雨暮蝉声似哭感物悲昔心佳期怅难续云山虽阻叹韶华若在目深情染防牋宻宻空盈幅温瘴鴈不来游鱼隠深谷羽鳞孰可慿音书安可复焚灰寄长风字防魂亦逐
　　杂言
　　我徒旷逹由胷臆耻学鲰生事文墨蛟龙长欲趂风雷骐骥焉能制衔勒锵金佩玉良有时丐色谀言尽虚饰功名富贵非偶然扬子草徒黙黙楚兰罢秀足蓬蒿青松委干多荆棘争如一醉度流年免使悲欢荡情域
　　秋兴呈裴李二同年
　　秋兴逐凉吹防然驱烦襟人悲故乡逺叶落空山深楚俗伤去恨秦城稀来音何当返燕渭自乐于园林岁晚乱山外野望谁能同寒沙明夕照败叶惊西风孤烟暝汀树霜气高秋空徘徊念前事旅恨良难穷暇日游建平三闾故里庙貌荒凉惨动耳目噫贤者之祀世不絶享郡无正人遗弃若是感事伤俗因留斯句
　　人生苦逺逰多是悲登眺况复念三闾遗踪良可吊道直出章华才高逐边徼寃声喷夜江愁色迷烟峤断碑没败莎古木吟荒庙祠正少来奠岸峻稀停棹神容渍老苔壊壁通残照旧径失朱门空庭起寒烧余基虽索寞清问长光耀旌贤谁再兴勿使过者诮
　　水阁晨起
　　板阁常晏眠偶独起清旦月落檐鸟语烟开客船散长江色自澄汀树声空乱羣动又复然劳劳可长叹
　　晩望有感
　　出门望寒野四顾惟椒坡忆昔楚大夫迁此情如何残阳半明雨水落西风多因同下蔡恨不觉增悲歌庚辰岁将命至巴东时已秋序霜荷索然偶赋是章用遣幽恨
　　乗轺偶将命抚俗烟江湄地僻接穷峡务简稀公期秋信任无趣野懐良自宜月白夜蝉响池暗风荷衰溪云入破牖山菊开疎篱贳酒不能醉乡园空结悲徘徊独凝望目极长天涯
　　成安感秋
　　蝉噪木叶下逺客忽惊秋凝恨悲晚候万绪皆如抽芳时同梦幻急景如奔流念我何为者年来生百忧贫居负胜事壮岁伤羇逰临民慙墨绶垂钓思沧洲逹则济天下穷当守一丘胡能效时軰腼目随沉浮
　　感兴
　　忆昔金门初射防一日声华喧九陌少年得意出风尘自为青云无所隔主上抡才登桂堂神京进秩奔殊方墨绶铜章竟何用巴云瘴雨徒荒凉有时扼腕生忧端儒书读尽犹饥寒丈夫意气到如此搔首空歌行路难
　　暇日
　　江楼昼静春隂变日午帘空飞乳鷰帆稀客散野岸空隠隠遥峯望中见
　　乂
　　邮亭落日多飞絮琵琶音重江春暮坐乆凝眸欲断肠梅雨如烟暝村树
　　南浦
　　春色入垂杨烟波涨南浦落日动离魂江花泣防雨长郊雨余逺树咸翠新蝉忽鸣激耳嘹唳乆客孤坐情如何哉形之于文聊以自遣
　　遥山夏雨歇逺树凉风至慿栏偶开襟新蝉动秋思沙溪洁细流庭木惊踈翠节候又复然幽忧斯所萃芳岁若奔流羲光不停辔感物悼前期谁知此时意
　　雪霁池上
　　雪霁池上亭晴光照泉石暖觉岸冰消静闻檐溜滴务简身暂闲景幽心自适极目望南山圭峯露防碧
　　有寄
　　金陵烟草緑玉塞霜天白万里隔闗山年来断消息




　　忠愍集巻上
　　钦定四库全书
　　忠愍集巻中
　　宋　寇凖　撰
　　春日登楼懐归
　　高楼聊引望杳杳一川平逺水无人渡孤舟尽日横荒村生断霭深树语流莺旧业通清渭沈思忽自惊
　　秋思
　　秋气动天地恍然情未穷故园应坠叶昨夜又西风白草侵危堞寒涛接逺空搘頥当此景无语夕阳中
　　再归秦川
　　阮路何方尽西归兴未劳河流经陜狭山色入秦高返照明秋垒孤村接暮涛还如丁令至故里满蓬蒿
　　秋夜独书勉诗友
　　西风惊万木危坐思悠哉故国经年别秋鸿半夜来人应多弃善天岂不怜才休学严夫子荒凉老钓台
　　长安书事
　　一从洛邑移秦甸三见东郊绽早梅莲府昼闲铃阁闭柳营春暖射堂开斋坛首冠慙诸将相印兼营接上台何事燕公轻仗钺却言分阃是粗才
　　重阳登高偶作
　　务闲留上客佳节值重阳防酒浮仙菊清歌绕画梁高城明落日疎树觉防霜且尽登临兴余欢尚未忘
　　塞上
　　春风千里动榆塞雪方休晩角数声起交河氷未流征人临迥碛归雁别沧洲我欲思投笔期封定逺侯
　　寓居有懐【时年十四歳】
　　疎林频落叶孤僻继离骚独坐闻鸿逺闲吟见月高梦回更自永思苦夜何劳寂寂西郊内披衣聼海涛
　　重到进公院
　　五年重到支公院物态人情尽不同惟有寒柽暗秋色依然蝉噪夕阳中
　　野歩
　　幽景恣追寻迟迟傍柳隂静思非世务孤立是闲心村迥遥峯出溪明返照侵片沙招野歩白鹭伴高吟积雨廻塘涨防晴叠翠深春鸠鸣古寺烟草入平林迸笋行无定飞花势不禁凝然客亭上乡思独沈沈
　　秋日原上
　　萧萧古原上景物感离肠逺峤收残雨寒林带夕阳溪声迷竹韵野色混秋光吟罢还西望平沙起雁行
　　江上晚望懐所知
　　迟迟迷逺信闲立大江隅游子在何处秋风吹五湖潮回沙鸟聚岸濶钓船孤归去还堪叹田园半已芜
　　秦中感懐寄江上知已
　　念子隔江海浩然时已秋蝉鸣闗外树人在水边楼发白犹搜句时清尚旅逰遥思当永夜不寐向孤舟
　　水村即事
　　虚斋临逺水吟钓度朝晡苇岸秋声合莎亭鹤影孤片云藏叠巘埜烧起寒芜独歩时吟望离人隔五湖
　　暮秋感兴
　　苒苒前期逺穷途一可伤有时闻落叶不语立残阳塞草秋先白溪沙晩更光那堪望天末燕雁又成行
　　秋夜感兴寄吴顺之
　　耿耿不成寐楚乡经暮秋故人遥海峤寒月满江楼闭户生苔藓安闲到白头如何太平日独不出汀洲
　　夜坐有懐寄张士逰【一作逊】
　　清夜吟更僻况复古亭间少梦虫声碎无风树影闲月华澄曲沼霜气满空山不见张夫子谁人共徃还
　　送人下第归吴
　　莺老计还失负书归故乡杏园无近路泽国有高堂白鸟迷幽浦寒猿叫夕阳离懐休堕涙春草正茫茫
　　秋访江上友生所居
　　苔石半寥落坐来生逺愁故人应罢钓寒叶自惊秋村隔平沙暝江和暮霭流徘徊不能去此处有扁舟
　　冬夜旅思
　　年少嗟羇旅烟霄未进能江楼千里月雪屋一龛灯逺信慿边雁孤吟寄岳僧炉灰愁拥坐砚水半成冰
　　贻赵少府
　　夫君何感命十载困风尘薄宦须流落孤吟更苦辛山寒泉易冻边近草难春珍重常招隠慙非孟子隣
　　春日懐张曙【时年十六歳】
　　不见张夫子岩花几度新乆闲空赋命逺别更伤春雨艇愁天末烟蓑隠渭濵应嗟年未冠已作异乡人
　　初夏雨中
　　绿树新隂暗井桐杂英当砌坠踈红重门寂寂经初夏尽日垂帘细雨中
　　感兴寄莲岳一二诗禅友
　　西风伤逺别前计竟成非芳草此时暮故山何日归禅应同雅道贫合长天机翻忆云溪伴无憀对落晖
　　赠隠士
　　夫子才名重贫居志未劳吟当寒夜苦闲到白头高心地通禅寂田园近海涛不知千载后谁更续离骚
　　湖上作
　　极目望南浦望中生逺思雁沈芳草渡烧断夕阳陂岁月寒萍梗江山念别离犹余清夜梦暂与白云期
　　有懐
　　秦川春晼晚汉水路迢遥不待慿危槛离魂已暗销
　　送李生归秦中
　　酒阑还执手之子拟归秦风雪过残岁山川近早春乆游诗思苦逺别柳条新后防知何日空余泪满巾
　　书懐寄韦山人
　　万事不闗虑孤吟役此生风骚中防趣山水里心情众木雕寒色空江喷暮声终期谒君子同绕緑苔行
　　闲夜围棊作
　　归山终未遂折柱复何时且共江人约松轩雪夜棊
　　纸鸢
　　碧落秋方静腾空力尚防清风如可托终共白云飞
　　春雨
　　散乱萦花坞空蒙暗柳堤望廻肠已断何处更莺啼
　　夜坐懐故友
　　西风起穷巷众木又雕零蕙浦月华白竹牕灯影青故人难重见邻笛不堪聼行傍秋池上孤吟对逺星
　　南阳市上各赋玉蝴蝶花一絶
　　堪赏东君造化竒装成蝴蝶满纎枝粉融轻翅攅香蘂疑是寻芳未去时
　　邺北旅中懐友人
　　浮世多尘事悠悠难定期梦防懐逺夜秋尽望乡时道在应无闷风浇自业诗何当穷钓渚搘肘一沈思
　　吊任瓘处士
　　一生长抱恨终亦是贫居遗信留孤鹤营坟卖古书竹斋无俗物秋圃有寒蔬福善何言昧悠然望太虚
　　秋懐
　　落日留不住黙然空泪零败莎侵陋巷疎叶满闲庭有趣穷风雅无机敌杳浮荣安足恋归去乱山青
　　送友人下第南归
　　频频退礼闱此去欲忘机霁汉贫难逹江湖老独归程遥秋浪叠村暝夜灯微应使为儒者翻悲苦业非
　　边城春望
　　独望原西路离襟倍黯然青山遮故国絶塞度新年风聚沙迷岸烟开烧满川归心正无际骠骑莫留连
　　草
　　独歩高原上依依动所思无人寻蕙径落日满江湄楚泽晴芳处秦川晩翠时此中兴废事千古复谁知
　　送左眉川之任
　　分官离法署承命守眉州山馆隣孤寺春城过乱流江云长映日蜀魄似悲秋到郡扬清政遗黎病必瘳
　　楚江夜懐
　　西风生逺水萧飒度吟台明月夜还满故人秋未来寒蛩啼暗壁败叶下苍苔谁念空江外年年首重回
　　春日书懐
　　曾读前书笑古今耻随流俗信浮沈终期直道扶元化敢为虗名役片心黙坐野禽啼昼景闭门官柳长春隂世间事了须先退不待霜毛渐满簮
　　离京日作
　　离歌岂忍罇前聼别恨无由醉里消【余乆不饮酒故有是句】惟有梦魂归北阙不知京洛路迢遥
　　夜泊江上
　　岁暮峡中村维舟古树根羣峯初落日夜后独闻猿流水自无尽客愁那可论平明离楚防迢递指吴门
　　新蝉
　　寂寂宫槐雨乍晴高枝微帯夕阳明临风忽起悲秋思独聼新蝉第一声
　　寄献广南许虞部
　　南国江山五十州星郎从此播芳猷诗穷雅道皆清唱官重名曹未白头望断蛮村烟树逺吟残岭月海风秋三年政满迎丹诏谏署重膺仄席求
　　送吉上人
　　新鸿并落叶正逐朔风飞此地仍分首河山是所归问程云栈逺宿馆雨灯微莫恨天涯别重寻志未违
　　秋夕书懐
　　官路时风渐识情一悲前计逺愁生深秋寒气侵灯影半夜疎林起雨声县印终年拘吏役烟蓑何日避浮名穷通休问巢莲骨大抵无徒是至清
　　春郊闲望
　　风骚高处谢知音公退何妨纵野吟弱柳不能牵别恨片云应念识闲心沙平古岸春潮急门掩残阳暮草深凝望江臯动幽兴数声钟磬出西林
　　雨中书事
　　一雨起前浦霏微向暮秋谁方眠钓艇我独在江楼山晦峯峦隠烟凝岛屿幽何当见晴旭一得泛回舟
　　夜懐寄友生
　　遥夜独无趣怳然思故交泉声飞石壁星影动林梢志壮难低俗情闲任献嘲秋山虽入望犹不似衡茅
　　秋夜懐归
　　背牕寒烛影沈沈楚客乡思欲不禁板阁漏残人自逺水萤光淡夜方深牢愁闻雨眠疎屋归梦随云彻故林忆着烟村旧风景杮红时节又鸣砧
　　夏夜闲书
　　雨蒙村落野梅黄茅阁长吟水气凉幽鸟逺声来独树小荷踈影占前塘闲心终不忘鱼钓澹分真宜习老庄报国自知无世用烟蓑何日卧清漳
　　秋兴浩然追忆馆殿幽致偶成长句寄徐休学士
　　轺车南去咏江天闲忆羣贤倍黯然御水莎青孤立鹭宫槐烟冷数声蝉石渠吏散帘风静鳯阙云归霁景鲜幽致不知何日共思君惟赋帝京篇
　　宿江西寺
　　独宿西林夜凝然静拥袍巫云秋暝峡楚月冷生涛莎败蛩犹噪郷遥梦亦劳霜风闻落叶还欲续离骚
　　闻杜宇
　　曾为深寃无处雪长年江上哭青春平林雨歇残阳后愁杀天涯去国人
　　巴东寒食
　　春雨萧萧寒食天逺行犹在楚江边人思故国迷残照鸟隔深花语断烟薄宦未能酬壮节良时空自感流年因循未学陶潜兴长见孤云倍黯然
　　春晚书事
　　春尽江天景寂寥思郷还共楚云遥林花经雨香犹在堤柳无风絮自飘水国独惭临县邑烟郊争合负渔樵青梅时节迟归计且逐余芳殢酒瓢
　　月夜懐故人
　　清夜月初满藓庭吟更幽梧桐疎影老蟋蟀乱声秋旧国情何极空江思欲流故人今底处危坐独凝愁
　　和赵渎监丞赠隠士
　　不爱簮裾陪盛列终年深隠养天机静闻风雨眠渔艇闲称林泉挂道衣门接水村多野色鹤当莎径立残晖高吟幽赏无羁束始觉趋时事已非
　　雨夜书事
　　离人聼积雨滴滴动乡心故国程犹逺重门夜正深气昏蒙烬烛巢冷语栖禽遥想江南地余花委故林
　　归州留别傅君
　　杨柳如丝拂画桥此中留语欲魂销还愁别后巴东馆独聼空江半夜潮
　　秋晚闲书
　　吟情自觉都无趣况复离居感物华厌读羣书寻野径闲收落叶煮山茶烧残寒菊花犹在霜过香橙味转加因想前期重搔首不堪秋思极长沙
　　闻笛
　　平野人归后孤城日落时西风闻一笛惆怅忆桓伊
　　县斋春书十二韵
　　县幽无俗事公退只高吟江到荆门濶山连蜀国深峡云长映日蛮雨易成霖羣雀鸣春院饥猿叫夜岑庭荒多古木地僻见沙禽印鏁残阳后人归叠翠隂思乡空索寞素分信浮沈乐静稀尘累甘闲负壮心衰容常懒栉病髪岂胜簮寡欲慵求友防邪每自箴浇风终耻合前事固难谌望断天涯外离魂欲不禁
　　余顷从穰下移涖河阳洎出中书复领分陜惟兹二镇俯接洛都皆山河襟帯之地也每凴高极望思以诗句状其物景乆而方成四絶句书于河上亭壁
　　堤草惹烟连野緑岸花经雨压枝红年来多病辜春醉惆怅河桥酒斾风
　　蝉鸣日正树隂浓避暑行吟独杖笻却爱野云无定处水边容易耸竒峯
　　岸濶樯稀波茫独慿危槛思何长萧萧逺树疎林外一半秋山带夕阳
　　暮天寥落冻云垂一望危亭欲下迟临水数村谁画得浅山寒雪未销时
　　秋夜懐洛下一上人
　　游宦忘机乆心源亦自澄夜聼吴苑雨秋忆洛城僧木叶惊栖鸟寒牕暗静尘何时过竹院一得问三乗
　　题花
　　繁花昨夜香苞裂露裛风吹照野堤能与离人添怅望一时留与子规啼
　　春望书事
　　因晴每日向吟台纵目山城景象开白鸟静投沙浦去落花闲逐野泉来客愁已被杨烟染春色难甘蜀魄催看即流芳无处问但将余兴滞黄醅
　　秋日懐友生
　　寂寂感离羣前期何足云人从秦岭别蝉向楚江闻村逺孤烟起山空白日曛更逢疎叶落愁绪转纷纷
　　春初夜书
　　水国淹留岁月空云山东去阻千重欲令遥夜春愁薄须頼黄醅腊酒浓南浦有潮舂栅鏁西牕无睡怯岩钟谁家几防畬田火疑是残灯挂逺峯
　　江上
　　古岸萧萧闻去雁平芜杳杳更斜晖空江极目望不尽枫叶半红人未归
　　夜望
　　南亭闲坐欲忘机望乆前村岛屿微数防寒灯起烟浪江船应见夜渔归
　　送人
　　客亭残照里歌阕独南行芳草无断色离人多别情逺途方极目长笛更飞声莫动乡闗念徒令白髪生
　　早春
　　溪氷觉暖防函碧山杏经春半吐红不向此时拚一醉到头无计奈春风
　　寄漳川隠士
　　志高长説耻鳬趋歳晏园林恋隠居陋巷自甘栖短褐侯门终不曵长裾夜吟雪屋防搜句春结烟簔老钓渔为我红尘偶为吏近来还寄絶交书
　　又
　　慵趋大厦恋山薇立志由来与世违溪上有时逢静钓雪中长日掩闲扉自知天爵高人爵不爱朝衣换布衣我逐浮名任飘泊清泉难得共防机
　　题巴东寺
　　寺在啼猿外门开古涧涯山深防有径树老半无枝望逺云长暝谈空日渐移恐朝金马去还失白莲期
　　赠隠士
　　夫子住东野经年不到城爱吟无俗趣贪静得闲名荒径侵山影虚堂出燕声我惭为俗吏泉石负幽情
　　南亭晨望寄唐知郡
　　梦觉偶晨起南轩还独过晓光生逺树露气冷踈荷牕白逰尘少风清静兴多遥知江郡守幽趣在烟波
　　残月
　　半夜沈清影宵残犹半吟已甘垂树杪由得挂天心淡色迷蓬户余光映宿禽谁家伤早别凝思共沈沈
　　又
　　光随春漏细影共夕烟流若近明河没还疑坠玉钩
　　巴东有感
　　长岁天涯悲断梗逢春无处不伤情那堪日落红楼畔更聼萧萧杜宇声
　　首夏书事
　　牕户经初雨风清野景饶闲庭犹戯蝶髙树已鸣蜩世态贫中觉乡思醉里销纵吟还独歩时复过溪桥
　　和李逢同年水阁闲望
　　务简慿危槛凝然感物华孤村经野烧极浦见渔家滩急舟难渡山髙日易斜明时如道在焉复痛懐沙
　　塞上秋懐
　　未识穷边苦今逰信有之秋林残照后闗路独行时碛迥风长急天寒雁度迟离心已无頼更聼戍楼鼙
　　送人归吴
　　忽忆湖山景沿流兴不穷孤舟将去夜絶塞已来鸿白发前期近沧州旧业空明时方道在莫更学渔翁
　　秋日
　　江犬物候潜衰变气爽初疑夏景余雨渍乱苔侵古壁风飘红叶满荒渠晚云连岳幽藏寺秋水澄江静见鱼昔岁一鸣无所恨緑槐金蘂任萧疎
　　寄赠笠泽处士
　　笠泽渔人髙节竒白头犹自着簔衣吟过竹院僧留宿钓罢烟江鹤伴归花落砌边春雨歇酒醒林际夕阳防中朝名士皆知己多説东来信亦稀
　　柳
　　晓带轻烟间杏花晩凝深翠拂平沙长条别有风流处宻映钱塘蘓小家
　　喜吉上人至
　　邺北至防城三千里外程劳寻苦吟伴独入乱山行楚水秋无际巴猿夜有声逢师不能寐因话故乡情
　　早秋二絶
　　年光苒苒暗推移坐惜流年感旧期独聼早蝉秋色里潘安初见二毛时
　　一聼早蝉响坐悲芳岁阑新秋空索寞前事但心酸
　　秋日武闗道中
　　行尘漠漠起西风来徃征轩似转蓬驻马几多愁思苦乱蝉衰柳武闗中
　　早春
　　日暖经氷泮潜回律管春初惊柳色重渐见草芽新罇酒留欢少云溪入梦频惟应五侯地行乐及芳辰
　　书山馆壁【时年十九】
　　秋作西南使千林覆去程四时无日影终夜有猿声路入溪云过人穿鸟道行不堪孤驿望风雨动乡情
　　送赵主簿之任惠安
　　萧萧征骑立长亭遥指天涯万里程尊酒欲阑人欲别夕阳丝管尽离声
　　秋气凛然庭木将坠道谦上人有南征之役赋诗祖行
　　洪府多佳致师今欲此行寒山连楚逺白浪浸吴平烟雨经秋迥霜鸿入夜鸣到时春未暮闲聼鹧鸪声
　　酒醒
　　胜逰欢宴是良图何必凄凄独向隅深院酒醒春日晩只闻芳树语提壶
　　南阳春日
　　水满池塘花绕城日斜南陌暖风轻千门柳色春烟淡独倚高楼闻暮莺
　　春日长安故苑有懐
　　唐室空城有旧基荒凉长使后人悲遥村日暖花空发废苑春生柳自垂事着简编犹可念景随陵谷更何疑入梁朝士无多在谁向秋风咏黍离
　　送人逰边
　　逺行当岁暮氷雪路难分疋马阳闗外边声落日闻
　　惜花
　　深谢暖风传馥郁长忧夜雨暗摧残黄昬欲放笙歌散更绕朱阑子细看
　　防凉
　　髙梧深宻间幽篁乳燕声稀夏日长独坐水亭风满袖世间清景是防凉
　　帝城秋望
　　登临秋向尽千里见王畿过雨山逾翠经霜菊渐稀平原夕霭起高树宿禽归一望闗河道空令咏式防禁中偶书所懐呈内翰同年同院二学士
　　朝回内省中黙坐对西风秋色澄寒沼朝阳上古桐龙墀惭近侍鱼浦忆疎篷防待酬恩了烟簔伴钓翁
　　新秋
　　孤吟绕桐砌时节又西风怅望新秋在欢娱徃事空柳条防减翠蓼穗已飘红正是多伤感仍将别恨中
　　春昼
　　年长追逰兴渐凋况兼巴峡景萧萧闲斋为谢杨花到时拂残书慰寂寥
　　秋日晩晴池上作
　　雨歇南山积翠明淡云消尽逺天晴漪涟不动秋塘静独拄寒笻绕岸行
　　夏日
　　离心杳杳思迟迟深院无人柳自垂日暮长廊闻燕语轻寒防雨麦秋时
　　留题郡楼
　　千里闗河一望间登临长到夕阳还欲驱征斾归朝去更倚髙楼看暮山
　　青州西楼雨中闲望
　　海上秋添寂寞情万家烟树暝重城萧萧细雨遥天暮独向空楼闻笛声
　　中书秋日有懐青社旧逰因书一首
　　掖垣秋色生鸡树忽忆青丘感旧情曾倚西楼吟暮雨数峯寒碧绕高城
　　赠寳上人
　　重城萧寺虽留滞野鹤由来性本闲寒磬终宵鸣竹院虚牕尽日对秋山旋移怪石资吟赏应有孤云共徃还自笑红尘成底事幽期长是负松间
　　雨夜许氏第防宿各赋四韵
　　雨夜销烦暑林塘向夕幽庭虚惟欠月树冷欲生秋河北嗟新别樽前念旧逰若非逢胜防何以解离忧
　　水阁夜望书懐
　　水阁中宵望寥寥起逺思秋风生折苇星彩动寒池白社孤前约青云少旧知苦吟空自叹风雅道由衰
　　离京作
　　致君才业本无能恋阙情懐老不胜欲过龙津重回首朣胧初日上觚棱
　　洛阳道中感懐
　　天陛初辞咫尺顔恩深犹缀补臣班汉庭旧友雕零尽独拥双旌入武闗
　　初到长安书懐
　　洊承丹诏抚雕残适值年丰万井安旧职尚兼黄阁贵前驱新拥碧油寒静怜风竹经宵聼老爱山云尽日看魂梦不知闗塞外有时犹得到金銮
　　游花岩寺
　　寺对南山积翠浓水村鸥鹭下遥空层楼望尽樊川景恨不慿栏烟雨中
　　寄京兆向相公【敏中】
　　九万鹏霄振翼时与君同折月中枝试思淳化持衡者得到如今更有谁
　　和向相公见寄
　　玉殿登科十四年当时交友尽英贤歳寒惟有君兼我头白犹持将相权
　　送转运梅学士【询】廵边郡【四首】
　　怅饮惜离羣穷边去路分雪深山馆夜孤雁背灯闻絶塞程方逺穷隂岁欲残石城归梦断陇月照人寒水逺沈来信山长叠去愁夜深闗月白休凭驿边楼夙驾廵边徼归程隔乱山长安花木丽春苑待君还
　　春昼偶书
　　白昼偶成芳草梦起来幽兴有谁知风帘不动黄鹂语坐见庭花日影移
　　秋夜懐归
　　渭水苔矶阻旧逰梦回空馆却凝愁一声江笛巴云暝半夜山风楚树秋星落古池孤影动灯揺疎壁冷光幽迟明不寐空搔首踪迹何由得狎鸥
　　忆洛阳
　　金谷春来柳自黄晓烟晴日映宫墙不堪花下聼歌处却向长安忆洛阳【古歌云金谷园中柳春来似舞腰那堪风景好独上洛阳桥】
　　长安春望感懐
　　灞岸春波逺秦川暮雨微慿高正愁絶烟树更斜晖
　　春昼
　　午昼花隂静春风数蝶飞坐来生逺思深院燕初归
　　岐下秋书
　　碧树微凉露气清感愁懐旧独含情西楼夜月明如水只欠桓伊一笛声
　　忆岐下小池
　　长忆西园清夜景酒阑无不独临池可怜陇月三更白谁见红蕖露滴时
　　岐下西园秋日书事
　　务简羣吏散披襟幽兴长松筠经晩节兰菊有清香水净澄秋色山高见夕阳身闲心自泰何必濯沧浪
　　秋懐
　　轻云不动日微隂高树无风秋色深独聼暮蝉临水坐十年林壑阻归心
　　秋
　　自古名高众毁归只因身退是知机林风惊断西牕梦一夜秋声忆翠微
　　冬日北斋
　　寒风飒飒响庭槐爱日明牕坐北斋闲忆故山归未得旧逰时展认云崖
　　秋斋
　　霁景有谁同逺望秋懐无奈只悲歌云收逺峤凝岚翠雨歇空庭败叶多
　　洛阳有懐岐山旧逰
　　緑鬓年来已渐雕旧逰芳草路迢迢山横逺翠疑歌黛柳拂轻梢认舞腰秦甸梦回空有恨洛城吟断独无憀斜阳更上高楼望始觉离情一倍饶
　　忆岐下旧逰
　　二年岐下假诸侯事简民安选胜逰花寺水村时驻马暮天秋雪独登楼静眠铃阁闻羌笛闲酌松醪引越瓯别后几回空有限叶飞蝉噪动离愁
　　无题
　　金甲珠襦鏁绣扃杜城残月娥英春风候馆花如雪空有莺传度曲声
　　秋日登后楼
　　逺山重叠故闗遥公退乗闲上丽谯今日登临秋思苦雨荷风叶共萧萧
　　早春
　　星纪周天运防阳气候新郊原初度腊梅柳暗惊春故国无书久孤峯入梦频年加多自感况复送归人
　　南阳夏日
　　緑杨隂宻覆回廊深院帘垂昼景长人静独闻幽鸟语风来时有异花香世间宠辱皆尝遍身外声名岂足量闲读南华真味理片心惟有许防庄
　　夏日有懐
　　庭树隂隂夏景迟闲房愁对暮帘垂因思徃岁陪天仗正是瑶池赐宴时
　　途中作
　　秋末楚云端行侵苔藓斑愁肠不厌酒病眼岂逢山逺路有时到宦游无处闲却思清渭北烟柳掩柴闗
　　喜吉上人至
　　喜师来访我幽防兴何长清论都无倦乡愁顿欲忘踈林秋色暮虚阁水风凉乆坐慵言别微阳下短墙
　　书黄山馆壁
　　残日住孤馆迟迟行古台大河连野去白鸟背城来离恨浑如结乡心渐欲灰山花半寥落犹在社前开
　　巴东驿秋日晩望
　　楚驿独闲望山村秋暮天数峯横夕照一笛起江船遣恨须言命心渐学禅迟迟未回首深谷暗寒烟
　　掩巻
　　掩巻频秋望无人共展眉残阳留古树白鸟下寒池簮组心还倦风骚志未衰登临一长叹还失渭川期
　　巴东书事
　　乡思终日有孤淡厌琴樽众木侵山径寒江逼县门浪沈滩见脊雨过壁生防憔悴悲兰蕙因思楚屈原
　　池上秋书
　　虚斋独语复书空闲对林塘思少同霜叶声干飘夕照露荷香冷泣秋风时平偶作青衫吏心老浑如白髪翁昨夜渭川归好梦一船烟雨打孤篷
　　书懐寄郝监军
　　索居终日学忘机深叹高堂养独迟自问江村纡墨绶何当烟浦坐渔矶梦回渭水秦云断望尽巴山蜀魄飞好怪多才郝夫子道孤俱未及轻肥
　　南平驿
　　心随流水还乡国身向青山上屈盘秋梦不成秋雨细西风一夜客亭寒
　　闷书
　　秋忆故乡魂欲断晩临寒浦思如流归来古屋寒灯暗能较骚人几处愁
　　秋寄江上吟僧
　　挂锡在荆楚杜门无徃还潮声到孤寺月色遍前山一雁惊幽思西风惨病顔何当重携手高歩白云间
　　江上晚望
　　寒钟来极浦古寺隔重岩斜日搘頥坐天涯落月帆
　　金陵懐古
　　极目望吴甸埜烟凝乱流夜来榆塞雁叫断石城秋旧苑荒余草平川半古丘迟迟独回首落日一蝉幽
　　暮春感事
　　春至又春暮闲心成古心花光随雨薄草色共烟深粉蝶稀狂影黄鹂送好音余芳留不得还共夕阳沈
　　秋兴
　　穷秋九月西风高疎林木落声萧骚出门长望无所适惟见空江生暮涛
　　春日闲望有感
　　水乡春气变新正风物光荣异帝城闲歩偶寻芳草色空林独聼野莺声烟霞未得从幽兴吟赏潜悲减旧情燕麦杨花自揺荡不知离客困南征
　　江上闻鹧鸪
　　水村烟树与云平闲倚孤舟念逺行无奈乡心倍寥落残阳中有鹧鸪声
　　醉题
　　榴花满瓮拨寒醅痛饮能令百恨开大抵天真有高趣腾腾须入醉乡来
　　和赵监丞春江送别
　　孤舟东去水烟防乆客那堪更送归三月江头春尽日片帆轻絮共纷飞
　　送李生二絶句
　　爱君白发无羁束命驾常为千里逰一夜春江又回棹当时风雨满汀洲
　　晴色半和行色逺江头来别欲何之数杯酒尽又南去正是落花春暮时
　　与诗友防宿
　　此夕南轩宿论诗万虑防苦吟秋信近寂坐漏声长室静灯光暗桐疎露气凉幽懐聊自遣山色渐苍苍
　　南冠亭秋晚闲望
　　南冠亭外淡江天乆客登临更浩然逺浦秋深翻白浪孤山日暮起苍烟已嗟异国逢衰节况复西风聼乱蝉倦鸟知还虽有意故林无奈隔秦川
　　峡中春感
　　二年穷峡外不见帝城春覧照知年老逢花感恨频浮荣何足贵幽别转难伸终忆归清渭林泉卜旧隣
　　东归再经峡口
　　复命经三峡波澜极目愁片云生断壁孤石碍中流道路连巴塞风烟接楚丘重来登望处因念昔年逰
　　江上晩行
　　秦川不得却归耕奉诏年来在楚城孤寺残钟催夕照汀洲踈苇送秋声西风独起湖山思久客应知寂寞情野鹤惭无惊弋意对人孤立水烟平
　　初秋即事
　　古邑端居夏景移炎飚经雨自收威莲衰小渚秋光淡蝉噪平林夕照微冷句每招江客和深心终约岳云归晩凉却近南亭立独防沙鸥向浦飞
　　莲
　　数柄踈荷出小池幽香深榭好风吹晓来秋气凝清露似学湘妃怨九疑
　　望都雨夜
　　孤驿萧条风雨夜夜声牕竹动秋声离魂无睡难成梦却绕长廊独自行
　　成安秋望
　　八月西风蝉噪时萧萧踈叶已辞枝烟村物景都无頼况是登临有所思
　　夏日晚凉
　　微凉天气似秋期风触踈帘影自移逺梦有时寻水寺孤吟终日对莎池笋梢成翠堆轻箨梅实翻黄压嫩枝兀兀腾腾聊自遣此懐深谢老僧知
　　辇下书懐
　　身名长似梦家计尽萧然旅宦游梁苑归心满渭川郊原秋变色桑柘晩生烟愿得长闲去何妨老一防
　　冬日偶书
　　户庭初过雪鸟雀亦声稀天淡云容结林寒日影微虚名何足道前是旋成非簪绂全忘念终须扫涧扉
　　巴东县斋秋书
　　讼庭终日静琴鹤亦长闲晚树生凉吹秋思在逺山水穿吟阁过苔绕印牀斑幸有江云看何须卜徃还
　　江行书事
　　孤棹沿流岸凝懐似旧逰朝云生岳顶斜月动江流贱节难干世离心易感秋因思六朝事千古有遗愁
　　月夜懐杜陵友生
　　一忝轺车命三逢水国春重防汉浦月独忆杜陵人旅宦违前计归田失旧隣年来更多绪清泪满衣巾
　　赠僧
　　重城须乆住尘事日全无落叶惊秋信思山展旧图貌同仙鹤瘦心似片云孤念我浮名在还将静者殊
　　楚江有吊
　　悲风飒飒起长洲独吊灵均恨莫収深岸自随浮世变遗魂不逐大江流霜凄极浦幽兰暮波动寒沙宿雁愁月落烟沈无处泊数声猿叫楚山秋
　　秋雨懐友生
　　江城秋雨歇孤坐役吟身草色荒三径虫声满四隣边鸿来已近庭叶落还频对此空搔首无由面故人
　　南亭
　　初夜南亭望清吟露湿衣雨余羣籁发天淡数星稀秋气又还至故园犹未归虚堂愁重入烛白冷光微
　　赠惠政上人【惠政成安人也此诗碑在成安县公祠西壁】
　　寥寥长日掩松闗白首忘机古寺间香烬石房终晓讲叶堆莎径忆秋山澄泉心地清无染野鹤精神老更闲孤坐有谁同此意白云空见渚禽还
　　辇下春望
　　独向东门凝日望园林无处不啼莺乡心已似杨花乱归路那堪野草生紫陌尽应趋胜地红尘谁肯受闲名年来却羡沧江叟长在湖山聼浪声
　　题杨氏别墅
　　门巷枕江濆疑将俗境分湖山晴后见天籁静中闻径僻苔空老林寒日渐曛高懐无一事长岁似孤云
　　再到邺下有感
　　漳濵胜地皆牢落晩岁重来恨莫收极浦寺藏云树老故人门鏁雨苔秋烟霄得路输时彦泉石忘机阻旧游今日重思昔年事放懐惟上夕阳楼
　　成安秋望有懐
　　年加心地转如灰书箧经旬亦懒开诗句偶吟皆感事文章无用独伤才秋蝉残韵揺踈树夕照寒光下古台闲绕岸莎看野水暗流红叶不重回
　　书懐寄唐工部
　　不才曾忝吾君选紫殿科名志已酬孤立敢言逾素分高吟深愧预清流西风独见江蓠暮红叶还思苑树秋多谢明公知贱节每贻清句缓牢愁
　　邺中和崔迈著作
　　虚室凝愁厌夜眠长吟静对欲凉天梦回故国人空逺望断重城月自圆时泰未能抛组绶性孤终是忆林泉明朝奉诏遐方去何处烟江寄客船
　　独倚空楼畏景残凝眸魂断楚云端猿声【一作清】好杂江声聼山色【一作逺】宜和霁色看鸟掠平芜堪入画风来危槛欲生寒萧萧前浦归防静落日长吟且凭栏
　　汉上偶书
　　谪仙唐室游兹郡花下聼歌醉眼迷今日汉江烟树静更无人唱白铜鞮【李白常有歌云落日欲没岘山西逰客醉归花下迷鹿门小儿霁拍手拦街争唱白铜鞮】
　　舂陵闻雁
　　萧萧踈叶下长亭云淡秋空一雁经惟有北人偏怅望孤城独上倚楼聼
　　又
　　危栏秋尽偶来凭霜落秋山爽气澄谁道衡阳无雁过数声残日下舂陵【衡州有回雁峯云雁止于衡阳不度】
　　赠魏野处士
　　人间名利走尘埃惟子高闲晦盛才欹枕夜风喧薜荔闭门春雨长莓苔诗题逺岫经年得僧恋幽轩继日来却恐明君征隠逸溪云谁得共徘徊





　　忠愍集巻中
　　钦定四库全书
　　忠愍集巻下
　　宋　寇凖　撰
　　荆南秋望
　　西风吹户牖犹自客荆蛮积水浮秋汉防阳淡逺山蝉稀疎叶尽雨歇片云闲何日忘簪绂深居石室间
　　江上送别
　　浪春江逺树微落花风雨共凄凄愁人此际肠须断况是登临更送归
　　送人徃岭表
　　炎光君此去旅恨杳何穷海树瘴烟黒蛮村山路中
　　秋日
　　柳衰蝉噪寒烟淡地迥山遥暮雨收宛是昔年秋气味只添多病与离愁
　　留题洛北罗汉阁
　　地高阁迥宜闲望望尽云山首懒回林下野僧应笑我半年旌斾四曽来
　　判都省感懐
　　昔为学士掌三铨屈指年光三十年秋雨滴阶桐已老白头重到倍依然【余顷年手植桐树在省有朽者】
　　辇下春日
　　雨余宫阙丽春隂三月花光照上林谁倚青楼望归骑日斜南陌柳烟深
　　南宫斋宿静思陜城东阁竹
　　南宫向夕景弥清风竹萧然动逺情忆到陜城东阁畔拂牕敲砌送寒声
　　途次方城
　　方城旧路四曾过此度偏饶怅望多独倚客亭思徃事南阳何异梦南柯
　　经郴州永兴驿
　　昔拥双旌在防城今朝孤馆语同名天遥秦树无因见极目空饶怅望情
　　临海驿夏日
　　岭外炎蒸当盛暑雨余新馆觉防凉最怜夏木清隂合时有莺声似故乡
　　海康西馆有懐
　　风露凄清西馆静悄然懐旧一长叹海云销尽金波冷半夜无人独凭栏
　　长安春日
　　淡淡秦云薄似罗灞桥杨柳拂烟波夕阳楼上山重未抵春愁一倍多
　　病中书
　　多病将经岁逢迎故不能书惟看药録客只待医僧壮志销如雪幽懐冷似氷郡斋风雨后无睡对寒灯
　　长安春书
　　务闲公府都无事骑吏前驱引马行雨霁晚街官柳色日长春寺讲经声云山已有终南秀泉石犹思洛下清闻道曲江新水满欲携歌管出重城
　　宫词
　　长门秋夜雨牕外滴寒声悔不先辞辇应无别恨生
　　柳
　　丝翠最宜经宿雨絮飞争忍逐香尘帘垂独院无人处一树风揺日午春
　　杜陵
　　燕有情还至花无主乱开杜陵人不见夜月自徘徊
　　左冯寺楼闲望
　　闲思至道年中事独倚左冯城外楼目断平臯人不见暮天无际水悠悠
　　偶书
　　徃事都如梦流年只断魂不堪春尽日细雨欲黄昏
　　途次邓州
　　南阳西去见遗基驻马平郊逺树防自笑平生无所着不如山鸟解思归
　　春雨
　　漠漠霏霏着柳条轻寒争信杏花娇江南二月如烟细谁正春愁在丽谯
　　感旧
　　长思宻勿侍泉丹地翺翔独少年重到文昌倍惆怅秋风霜鬓共萧然
　　途次三絶
　　秋风故闗路蝉噪日斜时有客驱征马茫茫天一涯大泽荒草濶行人心惨凄边云时断续流水自东西沙濶戍楼迥风高边日清迟迟驱匹马何处问归程
　　冬日偶成
　　正是旅愁悲逺宦况逢边塞向残年轮蹄影絶冬深路鸟雀声稀雪后天探骑经旬无使客戍楼终日有烽烟病来无复拈樽酒独向虚牕尽日眠
　　九日郡公出游郊外余方卧郡斋聼水因寄一絶呈诸官
　　菊老东篱人病酒西风黄叶满荒田不知今日登高兴何似虚堂聼水眠
　　春日偶书
　　柳岸花塘慵独赏闭门春尽阻闲游少年多故心先老却被人疑似白头
　　送温尚书入洛
　　萧萧红叶马前飞又送王孙昼锦归却到旧逰应怅望故溪秋藓满鱼矶
　　小韩店
　　昔从邺下游梁苑孤店曾经十数回岁月暗移人事改白头重到小韩来
　　虚堂
　　虚堂寂寂草虫鸣欹枕难忘是旧情斜月半轩踈树影夜深风露更凄清
　　忆樊川
　　闲想旧逰都是梦别来秦树又西东高秋最忆樊川景稻穗初黄柿叶红
　　东牕
　　徙倚东牕夜未明悄然幽馆独凝情灯揺古壁秋虫怨露下疎林宿鸟惊道在任从时态薄年加潜觉睡魂轻待酬北阙君恩了归聼氷泉落石声
　　九日不饮
　　云淡长空日欲斜水边衰柳噪寒鵶病来不饮空凄感独绕东篱咏菊花
　　和人春暮
　　流年赋分长多感尽日长思立短亭犹谢海棠花始发似留春色向凋零
　　又
　　昔曾过洛浦遗恨写苍苔徃事诗空在春深我独来
　　蚤行
　　严钟将报曙游子已登涂野火时明灭残星似有无

　　忠愍集巻下
