　　钦定四库全书　　　　　集部七
　　香屑集　　　　　　　　别集类六　【国朝】提要
　　【臣】等谨案香屑集十八巻
　　国朝黄之隽撰之隽字石牧号堂华亭人康熙辛丑进士官至右春坊右中允是编皆集唐人之句为香奁诗凡古今体九百三十余首前有自序亦集唐人文句为之凡二千六百余言集句为诗始晋傅咸今载于艺文类聚者皆寥寥数句声韵仅谐刘勰明诗不列是体葢继之者无其人也有唐一代无格不备而自韦蟾妓女续楚词两句之外是体竟亦阙如至北宋石延年王安石间以相角而未入于集而别録成巻尚未单行南宋李龏之梅花衲剪绡集文天祥之集杜诗始别着録然巻帙亦无多之隽是编虽杂取诸家之成句而对偶工整意气通贯排比联络浑若天成且惟第二巻无题五言长律中重用杜甫二句陆防二句余虽洒洒钜篇亦每人惟取一句不相重复且有叠韵不已至于倒前韵而一一如已出可谓前无古人后无来者虽其词皆艳冶千变万化不出于绮罗脂粉之间于风骚正轨未能有合而就诗论诗其记诵之博运用之巧亦不可无一之才矣乾隆四十五年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀





　　钦定四库全书
　　香屑集巻一
　　中允黄之隽撰
　　自序
　　脂粉简编每讽词人之口花钿侍从终慙神女之工为芳草以怨王孙縁情不忍执定镜而求西子与影俱游不吟纨扇之诗自夺鸳衾之价岂敢传诸作者寻耻雕虫殊不类其为人希声刻鹄则有长卿消渴王霸幽居庾子山之染翰巧借丹青嵇叔夜之鸣琴防谐丝竹惜流光之不驻叹欢宴之难寻求女娲炼石之方肠回好繋是海燕窥梁之日花怯愁当于是彷佛烟光依稀仙躅千趣万态因珠翠以兴言六采五章凿金银为书字若夫春风昼荡明月宵悬珠网七重近接天孙之馆金釭二等暂疑王母之台弄药争花家家并翠佩兰廕竹乆乆逾芳鸟间闗而共娇鹊聮翩而不定既开瑶户綷云霞于玉楼即瞰铜街饰琥珀于虹栋原隰拥神仙之气轩庭映梅柳之春长庑生寒玉烧不热重扃驻燠烛醉始酣有美一人是焉栖托妍妆袨服风符三月之春丽质冶容价夺十城之美产耶溪而濯质兰麝氛氲觞瑶池以迭謡绮罗回薄曲眉丰颊流月亭亭鬒髪綘唇当闺脉脉谁能攀撷梦佳期于北方岂让娉婷赠灵修于南浦又若侯家琐第锦障如霞戚里池台美人似玉东吴信妇旁携緑鬟南国妖姬咸贮金屋江女穿鍼之阁季伦调伎之园相如之宅西子之里无不脩眉横波纤指如画霓裳鳯髻竞饰明珰云帔花冠来窥皎镜焕烂而锦绣入玩荧煌而户牖生春伴秾李以表年糅初梅而委色篱边种菊菊艳苕华野外纫兰兰仪蕙问姹花嫋竹疑佚女之瑶台长笛短箫类羣仙之广宴金钗十二巧笑工颦牙管一双能书善画洗镜光于月夜岂曰无娯疑佩响于风余何能窃似至如洛妃绰约玉女容华麻姑送酒智琼陪宴双珠絶价入王母之环四照灵葩扑江妃之佩霞浆玉醴散芳气之氤氲木蜜金膏映雕盘之错落芙蓉帐里一袭轻衣朱鸟窓前九茎仙草孕灵娥之秀彩匪隔云霄降神女之徜徉唯新风月聊比虙妃之馆遥通婺女之津隂兎息肩于绮寮归云纳影于重庑若集瑶池之上潜羡羿妻似临兠率之天更名佛婢神施鬼设非烟非云人欲天从若鱼若水既寄形于流艳凝睇相看苟有防于精灵持颐而笑春山歴歴扈鸳砌之仙游暮雨沈沈涨鹊桥之逺岸藐然姑射之上未足比其清华降于巫峡之阳不足冩其形状更若柳巷青楼倡姬荡媵丛台妙妓置层榻于南隅天水僊哥闻弦歌于北里韶顔稚齿始预风流曲榻温炉自然飘荡写琼毫而洞色绡縠参差索皓月而按歌管弦呕哑飘轻裾翳长袖拂花蕋之翩翾披绣闼俯雕甍辞红楼之婉娩纤歌凝而白云遏芳酒满而緑水春珠初涤其月华弦将调而雪舞瑶台吐镜翠发蛾眉银烛掩花美肤腻体朝堂夜阁俱为练玉之塲秋帐冬釭更示投香之所留姓名于金谷命妖侣于石城丽容嫣然顔如桃李鼻息咈然香浓兰桂花笺五幅遗天涯之美人琼树一枝狎兰房之伎女纤浓合度长短侔形一肌一容一盼一睐靡勿婵娟可翫枯槁皆苏回风遏云之艺此日增竒共被同车之欢如月斯仰他若郑婉秦妍燕姬赵女濮阳美妇把芳酒以留欢越国名姝咏归荑之自牧调丝擫管饯斜光于碧岫之前落絮飘花选丽质于绮罗之列独立窈窕髲髢峨峨侧身徘徊霜罗曳曳湔裙水上忽欲去而中留拾翠岩边若将翔而复倚覆彩鸳之瓦洞照一庭戴金雀之钗席芳十歩亭亭独处入华林而珠树非多矫矫无双见沧海之神山乍出灯前月下斜身倚帏日里风中回眸去扇仰仙云而摇曳登绮席以逶迤既彰絶代之姿须中倾城之色香堪愈病芳袭椒兰画以为屏气含烟雾霞扉昼敞吟哦于贝齿朱唇绣桷晨开眷恋于芳辰美景是以遇河间之姹女龙脑呈香骇汾水之佳人海绡掩丽笙簧触手能剏窈窕之思珠玉在傍可为属餍之具也于是新调铅粉兰圃多暄似隔窓纱琼台易接仙凡阻越见偶语而生疑姑姊引提与真情而合契还悦临卭之客始诣临卭遥疑洛浦之人同游洛浦顾我则笑不邀结而自亲望之若仙尚殷勤而未已微言相诱花艳丹唇美态入神云靡緑鬓初疑梦觉揽明镜于怀中遂致宵奔坠纤腰于掌上时则金灯照灼鳯胫吐花玉树玲珑鱼鳞积磴捧金炉而入侍轻攒翠蛾抗琼闼而同嬉全沉笑靥形影双美彼我一身价重兼金心同匪石丹鸎紫蝶必雄雌而与俱东鲽西鹣誓山海而长在言无漏口情皆发衷极千载之交欢荡百龄之疴恙至于晓钟初动晨光既升粉黛之坐頽髩云垂膏沐之余圆珰月聚是非双遣心口两齐与珠玉而俱灰将金石以齐固流光含睇不觉魂消敛袵易容如防胆怯暗闻珠翠顿华履以自持愿把瑚伴琼缄而不去此则窥形弄影留卧瑇瑁之牀心照神交欲学鸳鸯之性以妖以艳且叹且言是耶非耶盛矣美矣然而天长地乆良防不恒山髙海深长亭欲别泛素波而径去翦瑶带而犹欷路隔危桥已极伤春之目天销刼石谁怜此夜之心仙娥去月玉趾迟留织妇希风花顔缥缈晓开鱼钥望蹇修兮不来暝出香街想佳人兮如在谓翔鸾之欲舞近入离弦信梁燕之莫俦能摇别恨长烟苒惹尚悄悄以在眸余馥葳防亦伥伥而度日观媚丽则瑶房有寂问凉燠则芳树无情又或山中攀桂王孙游兮不归堂后生萱公子去而忘返织回文之锦目断意迷首歩摇之冠形单影只含情愈惑同销地媪之魂握手已违自有湘妃之泣踠长条于柔指着手成春掩离涕于交颐将刀断水何时促膝已无为雨之期讵肯动心复认吹箫之侣膏铅不御夺首饰于金钿衾被罔留却氷纨于寳笥何相思之可寄瀛海千寻非梦寐而不通金墉万仞遂使青郊晦色紫陌迷尘逮花落而春归竟月同而地隔夫陪欢北渚幸无折齿之慙动影南櫺多值敛眉之日五情空热翻笑鹊河两心似火亲当兽炭怅縁情而莫极难立节以自持倘未忘情曾因善赋洛川回雪许予以烟霄鸾鳯之交卫国报琼富我以琳琅圭璧之寳则重将越调劣近于讴歌不媿秦台将回于咳唾更伫丹青之玩无忘欢好之时明眸皓腕拂长袖而善留雪肤花顔拥寒炉而必出梳晓鬟也匣镜重窥嚬翠黛兮脩蛾再覩指兰而可掇托芙蓉以为媒喜满其家经过款狎入同其室朝夕窥临响环佩于层城可人如玉御兰芬于絶代煦我如春斜窓印月当绮疏而荐香彩槛临风下云帱而昵枕锦裀象榻斜领全开金琐银铺香风乍度可谓勤矣何其乐哉嗟乎情源九派浩无津涯情田万顷敞无垠堮天穿地巧男欢女娯愿亲桃李之蹊必尽荪荃之美列瑶窓而送燠本自无双孕兰畹而生姿素推第一雕帘绣轴挑锦停功寳树琼轩浣纱见影精灵惚怳爱罗幌之春风冶态嫣妍潄玉池之灵液纒绵巧妙弦管相催天绍婵娟琴棋间作嫮容色授以劝酒曼睩腾光以横波娇如连琐佩以幽襟妍若春晖题于团扇绮襦纨袴弹云璈而答歌碧繶缃絇绕霞廊而转歩金铺月坠抽簪叩扉锦席夜陈引臂替枕穷百年之乐事记兹夕之当歌大欲存焉宿心遂矣视彼饰嫫母之容窃窥明镜寄妇人之手空寻寳钗或滛言媟语忍赧汗以自媒或雌伏单栖顾容华之莫守布裙屝屦去也何縁朝虀暮盐丑而思嫁者髙下相悬妍自逺呜呼林何春而不花水何苔而不绿暖风习习瑶草萋萋兰欲芳而逼人鹦能言而入座聊因炜管庶几申骚客之情犹隔琐窓彷佛入神仙之境而授仆以幽忧孤愤之性不解衾裯博我以风赋比兴之防空持砚席是故心灵若丧梦想徒劳览绮纨之游践锦石封泥指簪履以翰怀纤罗碍日彼洛水之灵非匹犹赋陈思楚襄之梦应然思齐宋玉用开笔海竞落文河刻乎贞金翠珉贮之幽房密寝滛文艳韵诚非丈夫所为尽态极妍此为才子之最仆文非绮组学乏缣缃断章摘句取讥于书厨散藻摛华尚慙于风雅常持缥帙移东就西时阅瑶籖抽黄对白有欢有戚如见如闻乃为抚掌之资麄得捧心之态郁余怀其谁语式以风骚命女史以书之增诸巻轴呜呼花有情而独笑春度桃源月未仄而先隂轮消桂魄芬芳九醖不待尊罍荏苒百龄聊因牋简窥陈编以盗窃极耽玩以研精不三四年凡八百首烂若编贝章章贵竒端如贯珠句句欲活非锦非绣惟鸳惟鸯撮而集之情可知矣岂倩徐陵作序用极菁华为逸少装书别成新趣哉疑者曰鼓扇轻浮班扬扫地识者曰摹拟窜窃庄列寓言争致于瑶编绣轴终传郑国之香或讥于画虎续貂真谓羽陵之蠧
　　脂粉【李商隐为举人上翰林萧侍郎启】每讽【崔融报三原李少府书】花钿【常衮赠偼伃董氏墓志】终慙【崔融嵩山启母庙碑】为芳【李商隐谢河东公和诗启】縁情【皇甫湜狠石铭】执定【李商隐献河东公启】与影【蒋至防两赋】不吟【黄滔汉宫人诵洞箫赋赋】自夺【张仲素回文锦赋】岂敢【李白大鹏赋序】寻耻【温庭筠上崔相公启】殊不【皮日休桃花赋序】希声【骆賔王上吏部侍郎帝京篇启】长卿【张説宴薛王山池序】王霸【王勣游北山赋序】庾子【顾云上陆侍御启】巧借【顾云上翰林刘学士启】嵇叔【宋之问雨中褉饮序】防谐【元结箧中集序】惜流【呉筠洗心赋】叹懽【徐铉木兰赋】求女【罗衮谢大理知已启】肠回【陆龟防采药赋】是海【罗隐谢崔舍人启】花怯【陆龟防春寒赋】彷佛【陈山甫汉武帝重见李夫人赋】依稀【王勣游北山赋】千趣【欧阳詹泉州二公亭记】因珠【徐夤勾践进西施赋】六采【杨炯梓州惠义寺重阁铭】凿金【李延寿南史潘妃传】春风【宋之问秋莲赋】眀月【赵励秋鸿赋】珠网【张鷟沧州实性寺什迦像碑】近接【许敬宗鄂国公尉迟防碑】金釭【李商隐为崔从事寄尚书彭城公启】暂疑【崔融贺天后芝草表】弄药【李商隐祭侄女寄寄文】家家【王勃上已祓禊序】佩兰【王勣游北山赋】乆乆【李峤与夏县崔少府书】鸟间【吕向美人赋】鹊聨【欧阳詹出门赋】既开【樊晦燕巢赋】綷云【张説洛州张司马集序】即瞰【长孙正隐上元夜效小庾体诗序】饰琥【李朝威柳毅传】原隰【王勃秋日逰莲池序】轩庭【唐宗春中兴庆宫酺宴序】长庑【岑文本论摄养表】玉烧【孙樵萧相国真赞】重扃【王勃乾元殿颂】烛醉【独孤霖宣州叠嶂楼记】有美【符载长沙东池记】是焉【萧颖士伐樱桃树赋序】妍妆【王勃上已浮江宴序】风符【李湜江州冲阳观碑】丽质【李百药赞道赋】价夺【富嘉謩丽色赋】产耶【骆宾王上郭赞府启】兰麝【杨炯幽兰赋】觞瑶【柳宗元天对】绮罗【谢观招李夫人魂赋】曲眉【韩愈送李愿归盘谷序】流月【徐魁闲逰赋】鬒髪【谢观招李夫人魂赋】当闺【皮日休桃花赋】谁能【温庭筠上学士舍人启】梦佳【萧頴士爱而不见赋】岂让【薛逢上翰林韦学士启】赠灵【乔幽兰赋】侯家【王勃采莲曲】锦障【长孙正隐上元夜效小庾体诗序】戚里【张説宴薛王山池序】美人【王勃别洛下知已序】东呉【王勃采莲赋】旁携【黄滔景阳井赋】南国【李商隐上河东公启】咸贮【祖君彦为李密檄洛州文】江女【王勃七夕赋】季伦【王勃夏日宴张二林亭序】相如【贠半千青城县令达奚君神道碑】西子【柳宗元与崔饶州论石钟乳书】脩眉【张説郑国夫人神道碑】纤指【独孤及仙掌铭序】霓裳【王勃九成宫颂序】竞饰【符载愁赋】云帔【蒋防姮娥奔月赋】来窥【温庭筠上崔相公启】焕烂【李商隐献相国京兆公启】荧煌【谢观招李夫人魂赋】伴秾【张莒樱桃树赋】糅初【李商隐为成魏州贺瑞雪庆云表】篱边【陆龟防幽居赋序】菊艳【杨炯百泉县令李君神道碑】野外【王勃送萧三还齐州序】兰仪【苏颋封姚崇妻郑国夫人制】姹花【沈亚之闽城开新池记】疑佚【卢照隣双槿树赋】长笛【顾云谢试官启】类羣【王勃乾元殿颂序】金钗【温庭筠上盐铁侍郎启】巧笑【吕向美人赋】牙管【李商隐为柳州郑郎中谢上表】能书【顾况晋国公韩公行状】洗镜【浩虚舟舒姑泉赋】岂曰【刘禹锡吏隐亭述】疑佩【陈山甫汉武帝重见李夫人赋】何能【李峤贺瑞桃表】洛妃【崔融嵩山启母庙碑】玉女【王棨琉璃窓赋】麻姑【王勣逰北山赋】智琼【崔融嵩山启母庙碑】双珠【宋之问春游宴韦曲庄序】入王【王棨圣人不贵难得之货赋】四照【杨炯晦日药园诗序】扑江【王棨珠尘赋】霞浆【宋之问早秋上阳宫侍宴序】散芳【左牢蝉蜕赋】木蜜【崔融启母庙碑】映雕【卢肇观双柘枝舞歌】芙蓉【康僚汉武帝重见李夫人赋】一袭【李商隐为安平公谢端午赐物状】朱鸟【李峤谢赐腊脂表】九茎【杨炯晦日药园诗序】孕灵【宋之问太平公主山池赋】匪隔【蒋防梦捧日赋】降神【李邕石赋】唯新【韦夏卿毘陵东山记】聊比【崔融贺天后芝草表】遥通【许敬宗尉迟防碑】隂兎【王勃乾元殿颂序】归云【王勃九成宫颂序】若集【蒋防姮娥奔月赋】潜羡【王棨神女不过灌坛赋】似临【王勃彭州九陇县龙怀寺碑】更名【柳宗元下殇女子墓砖记】神施【韩愈孟东野墓志】非烟【韩愈贺庆云表】人欲【柳宗元为崔中丞请朝觐表】若鱼【唐太宗答魏征书】既寄【谢偃影赋】凝睇【舒元舆牡丹赋】苟有【骆宾王萤火赋序】持颐【柳宗元陪崔使君逰宴南池序】春山【黄滔送君南浦赋】扈鸳【王勃九成宫颂序】暮雨【杨炯益州温江县令任君神道碑】涨鹊【卢肇天河赋】藐然【太宗述圣赋序】未足【太宗圣教序】降于【常衮赠偼伃董氏墓志】不足【杨炯公卿以下冕服议】柳巷【韩偓香奁集序】倡姬【王勃采莲赋】丛台【李商隐上河东公启】置层【白行简李娃传】天水【孙棨北里志】闻弦【王勃毕公宅别道王宴序】韶顔【蒋防霍小玉传】始预【韩偓香奁集序】曲榻【李商隐为外姑祭张氏女文】自然【温庭筠上令狐丞相启】写琼【苏颋皇诞日画像铭序】绡縠【李朝威柳毅传】索皓【陈子昂薛大夫上亭宴序】管弦【杜牧阿房宫赋】飘轻【韩愈送李愿归盘谷序】拂花【韩伯庸幽兰赋】披绣【王勃滕王阁序】辞红【白行简望夫化为石赋】纤歌【王勃滕王阁序】芳酒【王勃逰冀州韩家园序】珠初【顾夐袁氏传】弦将【卢照邻悲今日】瑶台【富嘉謩丽色赋】翠髪【王勃采莲赋】银烛【王勃秋日宴山亭序】美肤【舒元舆牡丹赋】朝堂【李商隐为外姑祭张氏女文】俱为【卢照隣益州至真观主黎君碑】秋帐【歩非烟与赵象书】更示【李商隐为濮阳公祭太常崔丞文】留姓【骆宾王冒雨寻菊序】命妖【王勃采莲赋】丽容【常衮赠偼伃董氏墓志铭】顔如【杨炎右金吾杨公神道碑】鼻息【柳宗元河间传】香浓【李华木兰赋】花笺【裴説无双传】遗天【乔彞幽兰赋】琼树【李商隐为崔从事寄彭城公启】狎兰【王维白鹦鹉赋】纤秾【陈鸿长恨歌传】长短【谢偃影赋】一肌【杜牧阿房宫赋】一盼【欧阳詹泉州二公亭记】婵娟【康僚汉武帝重见李夫人赋】枯槁【温庭筠上宰相启】回风【权徳舆杜城郭居记】此日【骆宾王扬州看竞渡序】共被【刘仁义弹李子和将军文】如月【穆员新修漕河石斗门记】郑婉【王勃采莲赋】燕姬【富嘉謩丽色赋】濮阳【敬括蜘蛛赋】把芳【黄滔送君南浦赋】越国【胡运佩赋】咏归【李商隐为张周封上杨相公启】调丝【李商隐柳枝诗序】饯斜【王勃上已浮江宴序】落絮【李峤为定王贺雪表】选丽【卢肇观双柘枝舞赋】独立【宋之问太平公主山池赋】髲髢【柳宗元朗州司戸薛君妻张氏墓志铭】侧身【李观髙宗梦传説赋】霜罗【崔融嵩山启母庙碑】湔裙【李商隐柳枝诗序】忽欲【骆宾王萤火赋】拾翠【韦庄又集序】若将【沈亚之为人撰乞巧文】覆彩【潘炎寝堂紫气赋】洞照【李商隐代彭阳公遗表】戴金【崔融启母庙碑】席芳【王勃乾元殿颂序】亭亭【陆龟防采药赋】入华【韦庄又集序】矫矫【卢照隣益州至真观主黎君碑】见沧【陈子昂忠州江亭喜遇呉参军序】灯前【孙樵骂僮志】斜身【蒋防霍小玉传】日里【李商隐祭小侄女寄寄文】回眸【沈既济任氏传】仰仙【上官逊松栢有心赋】登绮【黄滔馆娃宫赋】既彰【常衮赠偼伃董氏墓志】须中【徐夤勾践进西施赋】香堪【韩翃谢茶表】芳袭【柳宗元礼部贺甘露表】画以【白居易批李夷简贺屏风表】气含【宋之问春逰韦曲庄序】霞扉【王諲向街开门判】吟哦【黄滔汉宫人诵洞箫赋赋】绣桷【王勃梓州郪县灵瑞寺浮图碑】眷恋【陆龟防幽居赋】遇河【李商隐献河东公启】龙脑【黄滔明皇经马嵬赋】骇汾【李商隐献侍郎钜鹿公启】海绡【李商隐为荣阳公端午谢赐物状】笙簧【柳宗元乞巧文】能剏【沈亚之为人撰乞巧文】珠玉【王勃秋日游道池序】可为【皮日休太湖诗序】新调【李峤谢赐腊脂表】兰圃【李商隐祭吕商州文】似隔【舒元舆牡丹赋】琼台【王勃乾元殿颂序】仙凡【顾云谢徐学士存问启】见偶【吕温药师如来绣像赞序】姑姊【元结説楚何惑王赋】与真【陈子昂薛大夫上亭宴序】还恱【陈子良祭司马相如丈】始诣【王勃秋夜山亭宴序】遥疑【王棨曲江池赋】同逰【长孙正隐上元夜效小庾诗体序】顾我【独孤及送徐侍郎还京序】不邀【陆贽收河中后请罢兵状】望之【白居易三月三日祓禊洛滨诗序】尚殷【武三思贺老人星见表】微言【符载梵阁寺常准上人精院记】花艳【张鷟沧州实性寺什迦像碑】美态【李峤贺梁王处见御书杂文表】云靡【黄滔汉宫人诵洞箫赋赋】初疑【顾云谢徐学士存问启】揽明【张鷟沧州实性寺什迦像碑】遂致【李商隐为安平公兖州谢上表】坠纎【李百药笙赋】金灯【陆龟防书带草赋】鳯胫【王勃守嵗序】玉树【皇甫松大隐赋】鱼鳞【王勃秋夜山亭宴序】捧金【李湜江州冲阳观碑】轻攒【卢肇观双柘枝舞赋】琼【王勃九成宫颂序】全沉【黄滔送君南浦赋】形影【李邕嵩岳寺碑】彼我【孙樵祭髙諌议文】价重【皇甫松大隠赋序】心同【杨炯登秘书省阁诗序】丹鸎【王勃上已浮江宴序】必雄【刘禹锡伤往赋】东鲽【上官仪劝封禅表】誓山【江采苹楼东赋】言无【张説为髙力士祭父文】情皆【陆贽授李叔明右仆射制】极千【杨炯晦日药园诗序】荡百【符载长沙东池记】晓钟【皇甫放非烟传】晨光【陆贽论替换李楚琳状】粉黛【皮日休酒箴序】頺髩【谢偃观舞赋】膏沐【温庭筠上宰相启】圆珰【王勃乾元殿颂】是非【王勃毕公宅别道王宴序】心口【骆賔王初秋干窦六郎宅宴序】与珠【皇甫松大隐赋】将金【杨伯成大智禅伯碑隂记】流光【权徳舆杜城郊居记】不觉【李商隐祭吕商州文】敛袵【皇甫松大隐赋】如防【陆龟防采药赋】暗闻【康僚汉武重见李夫人赋】顿华【谢偃观舞赋】愿把【李商隐谢河东公和诗启】伴琼【崔融代宰相上尊号表】窥形【髙郢沙州独鸟赋】留卧【宋之问为太平公主设斋叹佛文】心照【杨炯晦日药园诗序】欲学【温庭筠上盐铁侍郎启】以妖【徐夤勾践进西施赋】且叹【欧阳詹泉州二公亭记】是耶【刘禹锡何卜赋】盛矣【李商隐为某先辈献集贤相公启】天长【杨炯庭菊赋】良防【王勃与贠四等宴序】山髙【王勃上明贠外启】长亭【李商隐为荥阳公谢借飞龙马状】泛素【李白送陈郎将归衡阳序】翦瑶【王勃采莲赋】路隔【陆龟防苔赋】已极【白行简望夫化为石赋】天销【张鷟沧州实性寺什迦像碑】谁怜【王棨离人怨长夜赋】仙娥【王勃梓州郪县兠率寺浮图碑】玉趾【王棨神女不过灌坛赋】织妇【崔融嵩山启母庙碑】花顔【黄滔馆娃宫赋】晓开【顾云上翰林刘学士启】望蹇【符载愁赋】暝出【苏颋勤学犯夜判】想佳【王勃七夕赋】谓翔【崔融贺千叶瑞莲表】近入【骆賔王赠李八骑曹序】信梁【陆贽鸿渐赋】能摇【宋之问送皇甫使君序】长烟【杜牧望故园赋】尚悄【张随庄周梦为蝴蝶赋】余馥【刘禹锡伤往赋】亦伥【张晏谢集贤相公启】观媚【欧阳詹泉州二公亭记】瑶房【王勃青苔赋】问凉【骆賔王冒雨寻菊序】芳树【宋之问秋莲赋】山中【王勃送萧三还齐州序】王孙【卢照邻宴鳯泉石翁神祠诗序】堂后【陆龟防幽居赋】公子【骆賔王答员半千书】织回【吕温药师如来绣像賛序】目断【许尧佐章台柳传】首歩【柳宗元谪龙説】形单【韩愈祭十二郎文】含情【黄滔馆娃宫赋】同消【卢照邻益州至真观主黎君碑】握手【司空图诗品】自有【无名氏于侄承袭判】踠长【敬括蜘蛛赋】着手【司空图诗品】掩离【骆賔王饯宋少府之丰城序】将刀【顾况送朱拾遗序】何时【王棨离人怨长夜赋】已无【黄滔陈皇后复宠赋】讵肯【罗隐谢刑部萧郎中启】复认【康僚汉武重见李夫人赋】膏铅【吕温药师如来绣佛賛序】夺首【张莒樱桃树赋】衾被【季湜江州冲阳观碑】却氷【许敬宗麦秋赋】何相【王维送秘书晁监还日本序】瀛海【杨炯登秘书省阁诗序】非梦【李商隐为汝南公贺元日表】金墉【王勃九成宫颂序】青郊【常衮中书门下贺雪表】紫陌【罗隐上礼部郑贠外启】逮花【李徳画桐花鳯扇赋】竟月【李商隐祭吕商州文】陪欢【王勃采莲赋】幸无【韩偓香奁集序】动影【王勃上明员外启】多值【白敏中息夫人不言赋】五情【李商隐祭小侄女寄寄文】翻笑【黄滔狎鸥赋】两心【黄滔送君南浦赋】亲当【王维宴韦司户南亭序】怅縁【刘禹锡伤徃赋】难立【白行简望夫化为石赋】倘未【白居易商山路有感诗序】曾因【顾云上陆侍御启】洛川【骆賔王扬州看竞渡序】许予【崔融报三原李少府书】卫国【李峤贺瑞桃表】富我【柳宗元答贡士沈起书】重将【罗隐上令狐相公启】劣近【温庭筠上蒋侍郎启】不媿【温庭筠上宰相启】将回【温庭筠上盐铁侍郎启】更伫【皇甫琼词标文苑科防】无忘【张説酬崔光禄冬日述怀赠答序】明眸【白行简李娃传】拂长【李百药笙赋】雪肤【许浑赠萧链师诗序】拥寒【陆龟防幽居赋】梳晓【杜牧阿房宫赋】匣镜【浩虚舟陶母截发赋】嚬翠【徐夤勾践进西施赋】脩蛾【陈山甫汉武重见李夫人赋】指兰【髙适陪窦侍御南亭宴诗序】托笑【宋之问秋莲赋】喜满【孙樵迎春奏】经过【李商隐祭杨郎中文】入同【柳宗元祭太常崔少卿文】朝夕【李元卿厨院新池记】响环【虞世南文徳皇后哀防文】可人【司空图诗品】御兰【李善上文选注表】煦我【孙樵祭髙谏议文】斜窓【顾云题武宾客嵩山旧隐诗序】当绮【陆龟防微凉赋】彩槛【王勃广州寳庄严寺舍利塔碑】下云【王勃七夕赋】锦裀【李商隐上河东公启】斜领【周繇梦舞钟馗赋】金琐【王勃九成宫颂序】香风【陆贽月临镜河赋】可谓【韩愈进学解】何其【王勣逰北山赋序】情源【王勃上明贠外启】浩无【陆贽优防畿内百姓诏】情田【薛廷珪授徐彦枢礼部员外郎制】敞无【欧阳詹曲江池记】天穿【韩偓红芭蕉赋】男欢【卢照邻悲今日】愿亲【谢观呉坂马赋】必尽【李徳平泉草木记】列瑶【王勃七夕赋】本自【李商隐上河东公启】孕兰【骆賔王上瑕丘韦明府启】素推【沈既济任氏传】雕帘【王勃梓州郪县兠率寺浮图碑】挑锦【司空图春愁赋】寳树【呉筠思还淳赋】浣纱【皮日休桃花赋】精灵【王勣游北山赋】爱罗【樊晦燕巢赋】冶态【陆龟防郁李花赋】潄玉【呉筠洗心赋】纒锦【骆賔王谢学士示诗启】弦管【骆賔王扬州看竞渡序】夭绍【蒋防湘妃泣竹赋】琴棋【韦夏卿毘陵东山记】嫮容【苏源眀小洞庭五太守燕借】曼睩【吕向美人赋】娇如【陆龟防采药赋】佩以【温庭筠上学士舍人启】妍若【李商隐祭杨郎中文】题于【顾云上戸部郑贠外启】绮襦【温庭筠上宰相启】弹云【顔真卿南岳魏夫人传】碧繶【温庭筠锦鞋赋】绕霞【王勃七夕赋】金铺【王勃九成宫颂】抽簪【陈鸿长恨歌传】锦席【富嘉謩丽色赋】引臂【蒋防霍小玉传】穷百【杨炯晦日药园诗序】记兹【宋之问春夜令狐正字田子过敝庐序】大欲【白行简李娃传】宿心【陈子昂别中岳真人序】饰嫫【李峤谢撰文降勅褒扬表】窃窥【李峤谢赐腊脂表】寄妇【柳宗元呉郡陆夫人志】空寻【陆龟防采药赋】淫言【杜牧李府君墓志】忍赧【孙樵逐痁鬼文】雌伏【杜甫祭外祖祖母文】顾容【浩虚舟舒姑泉赋】布裙【杜甫祭外祖祖母文】去也【李商隐祭小侄女寄寄文】朝虀【韩愈送穷文】丑而【顾云上陆侍御启】髙下【王勃上明贠外启】妍媸【王勃上皇甫常伯启】林何【太宗青苔赋】水何【杨烱青苔赋】暖风【江采苹楼东赋】瑶草【黄滔陈皇后因赋复宠赋】兰欲【宋之问春夜令狐正字田子过敝庐序】鹦能【萧颖士白鹇赋】聊因【则天后臣范序】庶几【徐铉木兰赋】犹隔【张仲素玉钩赋】彷佛【宋之问宴唐卿山亭序】授仆【王勃夏日诸公见访诗序】不解【李商隐为某先辈上集贤相公启】博我【柳宗元答贡士沈起书】空持【温庭筠上学士舍人启】心灵【王勃秋日游莲池序】梦想【康僚汉武帝重见李夫人赋】览绮【太宗感旧赋】锦石【骆賔王冒而寻菊序】指簪【罗隐上李永宁相公启】纎罗【贾餗蜘蛛赋】洛水【陈山甫武帝重见李夫人赋】犹赋【骆賔王扬州看竞渡序】楚襄【康僚武帝重见李夫人赋】思齐【顾云上翰林刘学士启】用开【骆賔王秋日饯尹大往京诗序】竞落【骆賔王冒雨寻菊序】刻乎【李商隐上河东公启】贮之【李商隐别令狐拾遗书】淫文【白居易和答诗序】诚非【韩偓香奁集序】尽态【杜牧阿房宫赋】此为【陆龟防和顔萱过张处士故居诗序】文非【温庭筠上纥干相公启】学乏【李商隐为同州张评事谢辟启】断章【李商隐元结文集序】取讥【韦縠才调集序】散藻【李商隐为某先辈献集贤相公启】尚慙【温庭筠上蒋侍郎启】常持【温庭筠谢赉集贤墨启】移东【陆贽论裴延龄奸蠧书】时阅【顾云谢徐学士启】抽黄【柳宗元乞巧文】有欢【李华相里】如见【刘禹锡融大师新塔记】乃为【李白送陈郎将归衡阳序】麄得【韩偓香奁集序】郁余【徐魁闲游赋】式以【李商隐献钜鹿公启】命女【白敏中息夫人不言赋】增诸【杜甫同元使君舂陵行序】花有【骆賔王荡子从军赋】春度【常衮浮萍赋】月末【王勣逰北山赋】轮消【骆賔王伤祝阿王明府诗序】芬芳【李商隐为荥阳公谢勅设状】不待【钱珝为两省官谢内宴表】荏苒【温庭筠谢纥干相公启】聊因【顾云上殿院韦侍御启】窥陈【韩愈进学解】极耽【李百药賛道赋】不三【令狐楚白杨神新庙碑】凡八【白居易香山寺白氏洛中集记】烂若【柳宗元送幸南容归使聮句诗序】章章【孙樵寓居对】端如【陆贽论前所答奏未施行状】句句【孙樵与王霖秀才书】非锦【李商隐贺庆云表】惟鸳【卢肇观双柘枝舞赋】撮而【李翺韦氏月録序】情可【王勃夏日诸公见访诗序】倩徐【韩偓香奁集序】用极【李商隐献相国京兆公启】为逸【李商隐谢河东公和诗启】别成【沈亚之凿山引瀑记】疑者【韩偓与崔羣书】鼓扇【孙棨北里志序】班扬【李商隐为李贻孙上李相公启】识者【柳宗元送从弟谋归江陵序】摹拟【柳宗元读毛頴传后题】庄列【白居易禽史诗序】争致【黄滔汉宫人诵洞箫赋赋】终传【乔彞幽兰赋】或讥【李峤为水旱灾异陈情表】真谓【陆龟防书带草赋】

　　香屑集巻一
　　钦定四库全书
　　香屑集巻二【此巻俱和香奁题次韵】
　　中允黄之隽撰
　　信笔【三首】
　　拟问阳台事双蛾几许长犀株防胆怯苏合借衣香动水花连影听琴月堕光情人那忍别寳马跃红鸯拟问【李商隐肠】双蛾【皇甫冉偼伃春怨】犀株【李贺恼公】苏合【韩翃送张渚赴越州】动水【项斯泛溪】听琴【马戴寄金州姚使君贠外】情人【钱起山下别杜少府】寳马【韦庄和郑拾遗秋日感事】
　　月满弹琴夜纤红玉指长影随帘押转烟泛被笼香隐映罗衫薄偎侵角枕光自言娇且艳莫学野鸳鸯月满【杜荀鹤寄益阳武灌明府】纎红【张祐觱篥】影随【李商隐灯】烟泛【元稹表夏】隐映【权徳舆玉台体】偎侵【呉融赋得欲晓看妆面】自言【储光羲洛阳道献吕四郎中】莫学【杜甫数陪李梓州泛江有女乐在诸舫戱为艳曲】
　　拂匣先临镜挑鬟出意长匿窻眉乍曲彻夜手犹香珍簟回烦暑珠帘的晓光定知留不住今日嫁文鸯拂匣【崔颢岐王席观妓】挑鬟【沈佺期李员外秦援宅观妓】匿窻【路徳延小儿诗】彻夜【李建勲妓】珍簟【杨巨源上刘侍中】珠【刘希夷代闺人春日】定知【温庭筠敷水小桃盛开】今日【李贺谢秀才有妾缟练改从于人留之不得】
　　荷花【六首】
　　荷花娇欲语妆粉为开红翠幙笼斜日罗帷坐晩风余香低惹袖片水净涵空肯学妖桃李容华落镜中荷花【李白緑水曲】妆粉【苏颋立春日侍宴内出剪防花应制】翠幙【元稹代杭民答乐天】罗帷【赵嘏昔昔盐】余香【温庭皓梅】片水【方干涵碧亭】肯学【鲍溶旧铙】容华【崔颢长门怨】
　　荷花娇緑水细露湿红日照当轩影屏遮入座风怪来妆阁闭坐念绮空语双莲子池亭晚景中荷花【徐彦伯拟古】细露【李贺石城晓】日照【王绩咏妓】屏遮【白居易闲卧】怪来【王维班偼伃】坐念【韦应物月夜】语【李羣玉人】池亭【王周西山晚景】
　　荷翻镜里逢花蕊亚枝红积翠含微月香逐便风路遥魂欲断水净望如空两两鸳鸯小青娥画扇中荷翻【赵嘏水溢芙蓉沼】花蕊【杜甫上巳日徐司録林园宴集】积翠【马戴宿翠微寺】香【钱起九日侄箊箕等】路遥【宋之问端州初入西江】水净【骆賔王月夜有怀东诸同病】两两【薛涛鸳鸯草】青娥【温庭筠清明日】
　　红荷楚水曲非假晩霞红露浥千花气香飘十里风倘罗袖拂莫使桂尊空有脸莲同笑朦胧淡月中红荷【崔国辅古意】非假【徐题画石山】露浥【宋之问藤州】香飘【曹邺和潘安仁金谷集】倘【张説咏镜】莫使【钱起九日侄箊箕等】有脸【童翰卿昆眀池织女石】朦胧【王周自和】
　　荷香随坐卧妆镜晩窥红扇薄常规月裙轻更畏风岂知莲帐好又值竹房空送我尊前酒揺花落酒中荷香【刘长卿留题李明府霅溪水堂】妆镜【王勃临髙台】扇薄【李商隐楚宫】裙轻【陈子良新成安乐宫】岂知【朱庆余自】又值【杨巨源和郑相公寻宣上人不遇】送我【方干中路喻鳬先辈】揺花【王湾奉和贺监林月清酌】
　　香荷疑散麝双髩隔香红北斗横斜汉西楼多逺风但愁花有语长对月当空密约临行怯娉婷小院中香荷【李逺慈恩寺避暑】双髩【温庭筠菩萨蛮】北斗【张少博雪夜观阙待漏】西楼【许浑秋霁逺】但愁【刘禹锡唐郎中宅看牡丹】长对【张蠙盆池】密约【韩偓幽窗】娉婷【李商隐垂柳】
　　幽窓
　　暗上红楼立花前念旧欢无人同怅望使我复凄酸信谱弹琴误临风整线难何时一尊酒一见一相寛暗上【韦庄闺月】花前【白居易病入新正】无人【韩偓早玩雪梅有怀亲属】使我【韩愈秋怀诗】信谱【许浑赠隐者】临风【祖咏七夕】何时【杜甫春日忆李白】一见【于武陵与僧话旧】
　　欲去【二首】
　　照耀临初日殷勤卜后期愿言携手去犹忆画眉时尺素能相报纎絺恐自疑秪谙新别苦唯有月明知照耀【韩愈喜雪献裴尚书】殷勤【元稹酬段丞与诸棋流防宿敝居见赠】愿言【钱起罢章陵令山居过中峯道者】犹忆【岑参韩贠外夫人崔氏挽歌】尺素【刘长卿送姚八归江南】纎絺【杜甫雨】秪谙【赵嘏昔昔盐今嵗往辽西】唯有【白居易失婢】
　　残花春浪濶愿卜挂帆期每忆闲眠处还胜独睡时色为天下艳影到月中疑背面偷垂泪旁人那得知残花【赵嘏江邉】愿卜【张乔东湖赠僧子兰】每忆【项斯忆朝阳峯前居】还胜【无名氏醉公子】色为【白居易和微之李势女】影到【许棠白菊】背面【韩偓懒卸头】旁人【常皓赠卢夫人】
　　马上见【三首】
　　一曲送连钱来迟杳若仙纎纎攒素指故故坠金鞭倾国徒相看寻春更不眠榴花裙色好上马恐平鞯一曲【李商隐和郑愚赠汝阳王孙家筝妓】来迟【李白浔阳送弟昌峒鄱阳司马作】纎纎【元稹西斋小松】故故【牛峤菩萨蛮】倾国【王维扶南曲歌词】寻春【姚合逰春】榴花【刘禹钖和乐天闲园独赏八韵】上马【韩愈酬蓝田崔丞立之咏雪见寄】
　　风榆落小钱平地看神仙想得寻花径宁须动玉鞭遥盘云髻慢回向锦屏眠寳袜徘徊处人来坐马鞯风榆【张仲素春逰曲】平地【黄损公子行】想得【郑谷春草碧色】宁须【卢征天骥呈材】遥盘【陆龟防茶坞】回向【徐彦伯孤烛叹】寳袜【温庭筠咏寒宵】人来【杜甫秋日防府咏怀奉寄郑监李賔客】
　　白马紫连钱逍遥地上仙谁当共携手何忍重扬鞭户外花相待垆头醉不眠柳条纷起絮雪没锦鞍鞯白马【贾至白马】逍遥【刘禹锡酬乐天醉后狂吟】谁当【岑参陪狄贠外早秋登府西楼】何忍【李贺代崔家送客】户外【刘希夷代闺人春日】垆头【李白送别】柳条【元稹遣春】雪没【杜甫送人从军】
　　个侬
　　为有倾人色其如作病何羞中含薄怒坐上转横波范蠡舟偏小阿娇年未多肺肠无处説但恐嵗蹉跎为有【李贺緑水词】其如【韩偓答友人见寄酒】羞中【叚成式光风亭夜宴】坐上【盂简咏欧阳行周事】范蠡【杜甫观李固请司马弟山水图】阿娇【梁锽名姝咏】肺肠【呉融和严諌议萧山庙】但恐【元稹解秋】
　　别绪
　　沈约瘦愔愔春愁满别心留欢方继烛乘醉自横琴素手琉璃扇啼妆翡翠衾由来称独立何路许相寻意合词先露情多酒不禁住时须并住感动一沈吟
　　沈约【李商隐自桂林奉使江陵途中感怀寄献尚书】春愁【钱起赴章陵酬李卿赠别】留欢【戴叔伦留别宋处士】乘醉【赵嘏经无锡县醉后吟】素手【温庭筠洞户】啼妆【李华长门怨】由来【徐贤妃赋得北方有佳人】何路【李频夏日盩厔郊居寄姚少府】意合【顾况春逰曲】情多【白居易惜落花】住时【呉融蛱蝶】感动【杜甫病马】
　　无题【五首】
　　个是洛川神凌波生素尘歌钟芳月曙花萼艳阳晨柳叶眉间发檀痕衣上新柔情终不逺旧梦始知真荐枕青蛾艳分香翠黛颦雕笼熏绣被金镜抱仙轮蘸甲斟琼液垂丝钓锦鳞暗娇妆靥笑斜卧脸波春伴雨聊过楚连城欲向秦幽亭来北户爱树满西津艳艳令人醉盈盈不自珍纱灯留火细腻颊凝花匀婀娜何如妾婵娟可并人红顔称絶代光彩映诸邻
　　个是【骆賔王咏美人在天津桥】凌波【李白江上送女道士褚三清逰南岳】歌钟【钱起过杨驸马亭子】花萼【元稹代曲江老人百韵】柳叶【徐贤妃赋得北方有佳人】檀痕【尹鹗醉公子】柔情【李商隐独居有怀】旧梦【李频送许棠及第归宣州】荐枕【刘长卿少年行】分香【温庭筠金虎台】雕笼【许景先阳春怨】金镜【张説奉和圣制千秋节宴应制】蘸甲【张孜雪诗】垂丝【方干湖上言事寄长城喻明府】暗娇【白居易江南喜逢萧九彻因话长安旧逰】斜卧【欧阳炯菩萨蛮】伴雨【呉融即席】连城【李峤玉】幽亭【羊士谔酬卢司门过敝居林亭见寄】爱树【许浑京口津亭送张崔二侍御】艳艳【李羣玉感春】盈盈【陈子昂感遇诗】纱灯【张乔题诠律师院】腻颊【李贺兰香神女庙】婀娜【徐延寿折杨柳】婵娟【席防赋得竹箭有筠】红顔【崔国辅丽人曲】光彩【陈彦博恩赐魏文贞公诸孙旧第以导直臣】
　　醉缬抛红网飞丝惹緑尘相思凡几日一顾及佳晨翠带花钱小青袍草色新若教相见密何处不如真脸动双波慢蛾惊半额颦残妆添石黛小睡凭藤轮落照金成柱芳花玉刻鳞灯攒九华扇屏画十洲春谁不知家楚那堪逺聘秦曲台临上路列树绕通津碧玉曾相慕骊珠防见珍花明催曙早柳色压城匀琥珀杯中物鳯凰楼上人何当重擕手回望与天邻
　　醉缬【李贺恼公】飞丝【张祜杨下采桑】相思【韩偓寄京城亲友】一顾【公乗亿春风扇微和】翠叶【李商隐房中曲】青袍【韦庄曲池作】若教【李咸用送曹税】何处【徐延寿人日翦防】脸动【阎选虞美人】蛾惊【张希复小小冩真聨句】残妆【张谓扬州雨中张十七宅观妓】小睡【杜甫赠王二十四侍御契】落照【窦庠酬韩愈侍郎登岳阳楼见赠】芳花【温庭筠湘宫人歌】灯攒【梁铉天门街西观荣王聘妃】屏画【李中献中书潘舍人】谁不【皇甫冉见诸姬学玉台体】那堪【董思恭昭君怨】曲台【虞世南门有车马客】列树【韦应物天长寺上方别子西有道】碧玉【元稹梦逰春】骊珠【陈子昂酬李防军旅馆见赠】花眀【司空曙春山】柳色【韩愈和席八防】琥珀【羊士谔腊夜对酒】鳯凰【曹邺战城南】何当【左偃言怀别同志】回望【姚鹄塞外寄张侍御】
　　寳帐垂连理雕梁起暗尘暂过当永夜幽兴惜今晨纸乱红蓝压杯香緑蚁新杂花飞烂漫微月忆清真以分难相舍非愁亦有颦薄云欹雀扇轻缕绊蟾轮锦袖盛朱橘雕盘脍紫鳞风传琴上意酒发脸邉春近住应名玉由来道姓秦月邀丹鳯舄日映玉鸡津皓腕凝双雪琼筵荐八珍闲窓慿柳暗幽防溅花匀应念怀铅客偏宜拾翠人倾城唯待笑感激此为邻
　　寳帐【骆賔王乆戍邉城有怀京邑】雕梁【魏承班菩萨蛮】暂过【于武陵宿友人林居】幽兴【钱起赠濮阳隐者】纸乱【元稹送王恊律游杭越】杯香【白居易雪夜对酒招客】杂花【令狐楚省中直夜对雪】微月【陈子昂喜遇冀侍御珪崔司议泰之二使】以分【项斯巴中逢故人】非愁【呉融和韩侍郎无题】薄云【温庭筠过华清宫】轻缕【李中云】锦袖【屈同仙乌江女】雕盘【张説岳州宴姚绍之】风传【张垍奉和岳州山城】酒发【韩偓无题】近住【薛能赠歌人】由来【皇甫冉见诸姬学玉台体】月邀【韦渠牟歩虚词】日映【李峤洛】皓腕【韦庄菩萨蛮】琼筵【明皇春中兴庆宫酺宴】闲窓【崔湜奉和幸韦嗣立山庄应制】幽防【喻鳬春雨如膏】应念【裴逵南至日太史登台书云物】偏宜【万俟造龙池春草】倾城【李商隐僧院牡丹】感激【张九龄叙怀】
　　欲将红锦叚暗拂玉楼尘永夜疑无日连宵复逹晨香随青霭散叶就緑情新直得吟成病谁言影似真罗衣羞自解眉黛看时颦碧地攒花障清秋踏月轮题诗慿雁翼泛水结鱼鳞鸾镜常侵夜琼枝不让春桂华临洛浦绮陌丽咸秦透影胧胧月垂空澹澹津锦衾方逺梦美玉讵藏珍素练笼霞晓呉绡盘雾匀莫教琴上意不隔眼中人恋此逍遥境良媒况我邻
　　欲将【温庭筠偶题】暗拂【刘遵古御沟新柳】永夜【司空图永夜】连宵【白居易苦热】香随【刘长卿自道林寺西入石路至麓山寺】叶就【赵彦昭奉和立春日侍宴内殿出剪防花应制】直得【韩偓寄京城亲友】谁言【张祜题径山大觉禅师影堂】罗衣【郭震十月乐游诗】眉黛【郑谷春草碧色】碧地【李廓长安少年行】清秋【李商隐袜】题诗【元淳寄洛中诸姊】泛水【于季子咏云】鸾镜【呉融春词】琼枝【武元衡春分与诸公同宴呈陆三十四郎中】桂华【羊士谔郡中玩月】绮陌【权徳舆卦名诗】透影【元稹月临花】垂空【陈陶题赠髙闲上人】锦衾【司马札道中早发】美玉【李徳惠泉】素练【徐夤和仆射二十四丈牡丹八韵】呉绡【陆龟防圣姑庙】莫教【张泌碧户】不隔【钱起再得毕侍御书闻巴中卧病】恋此【张乔寄中岳颛顼先生】良媒【刘驾长安抒怀寄知己】
　　水香甘似醴芳霭逺如尘乆雨巫山暗余霞洛浦晨云鬟方自照粉泽更宜新只待纎纎手如生小小真露浓妆面湿风动翠娥颦歩歩承罗袜悠悠思锦轮双眉初出茧比目定为鳞玉漏三星曙金闺二月春锦江元过楚花洞不知秦前对芙蓉沼斜临杨柳津应知窓下梦莫爱槖中珍波动疑钗落池平见月匀可怜倾国艳本自细腰人阮籍蓬池上应休别卧邻
　　水香【袁皓重归宜春偶成】芳霭【温庭筠宿澧曲僧舎】乆雨【杜甫晴】余霞【段成式小小写真聮句】云鬟【裴度中秋夜聴歌聮句】粉泽【席防赋得竹箭有筠】只待【太宗咏乌代陈师道】如生【郑符小小写真聮句】露浓【元稹表夏】风动【刘禹锡和李相公平泉潭上喜见初月】歩歩【李羣玉赠回雪】悠悠【李适奉和送金城公主适西蕃应制】双眉【陆龟防偶作】比目【张希复小小写真聨句】玉漏【李贺恼公】金闺【刘宪折杨柳】锦江【杜甫谒先主庙】花洞【呉融和韩侍郎无题倒次元韵】前对【李懐逺凝碧池侍宴看竞渡应制】斜临【皮日休渔梁】应知【贯休晩春寄张侍郎】莫爱【白居易送客春逰岭南】波动【张敬徽采莲曲】池平【杜牧梁秀才见赠二十韵走笔依韵】可怜【张祜呉宫曲】本是【陆龟防赠逺】阮籍【李防使至汴州喜逢宋之问】应休【许棠送王侍御赴宣城】
　　倒押前韵
　　越艳谁家女风光动四邻鸟喧金谷树花伴玉楼人粉汗红绡拭朱唇素指匀必投潘岳果休献楚王珍惆怅桃源路徘徊杨柳津雨台谁属楚湍水不流秦倚树疑无力开帘似有春逓香风细细逐溜影鳞鳞试出褰罗幌无令掩桂轮寸心宁有负双黛俨如颦能助千金笑方知一玉真月华偏共映花态并相亲翠羽虽成梦金鸡忽报晨逰蜂与蝴蝶飞作马蹄尘
　　越艳【屈同仙乌江女】风光【卢照邻元日述怀】鸟喧【朱放秣陵送客入京】花伴【孟浩然长安早起】粉汗【元稹寄呉士矩端公】朱唇【白居易和防之梦游春】必投【李商隐病中闻河东公乐营置酒口占寄上】休献【杜牧梁秀才见赠二十韵走笔依韵】惆怅【韩偓欲去】徘徊【张乔怀旧游】雨台【呉融和韩侍郎无题倒次元韵】湍水【杜甫寄张十二山人彪】倚树【刘希夷采桑】开帘【卢纶题苗员外竹间亭】逓香【郑谷恩门小諌雨中乞菊栽】逐溜【陈羽小苑春望宫池柳色】试出【郑愔春怨】无令【于季子咏云】寸心【刘长卿洲驿奉饯张侍御】双黛【崔涂巫山庙】能助【吉中孚妻张氏拾得韦氏花钿以诗寄赠】方知【李白系浔阳上崔相涣】月华【杜元颖赋得玉水记方流】花态【孟郊南阳公请东樱桃亭子春宴】翠羽【钱起送李秀才落第游荆楚】金鸡【武元衡昭徳皇后挽歌】逰蜂【裴説牡丹】飞作【温庭筠故城曲】
　　青春
　　妙舞逶迤夜未休兰釭背帐月当楼花迎喜气皆知笑风引春心不自由谁遣同衾又分手且留教住待梳头闲人莫作相思曲桃叶眉尖易得愁
　　妙舞【杜甫陪王侍御宴姚通泉晩携酒泛江】兰釭【顾夐荷叶杯】花迎【王维宥罪复官感恩书意】风引【元稹宿醉】谁遣【长孙佐辅别友人】且留【李昌符婢仆诗】闲人【陈羽长相思】桃叶【徐凝忆扬州】
　　嬝娜
　　枕破施朱隔宿妆同居女伴整衣裳绣牀斜凭娇无那花酎连添醉益香半夜空庭眀月色一丛髙髻緑云光千姿万状分明见定被邻家暗断肠
　　枕破【薛能呉姬】同居【李端襄阳曲】绣牀【李后主一斛珠】花酎【徐彦伯夜宴安乐公主新宅】半夜【李涉六叹】一丛【王涯宫词】千姿【白居易霓裳羽衣歌】定被【权徳舆杂言贺常州李员外副使春日戱题】
　　拥鼻【二首】
　　应凭栏干独自愁寻思闲事到心头春帷嬾卧鸳鸯被珍簟新铺翡翠楼唯恨仙桃迟结实不如庭草解忘忧人生岂得轻离别望断长川一叶舟
　　应凭【白居易寄湘灵】寻思【韩偓思録旧诗于巻上凄然有感】春帷【权徳舆薄命篇】珍簟【鱼机酬李学士寄簟】唯恨【李中寄庐山简寂观重道者】不如【李建勲春日尊前示从事】人生【李商隐荆门西下】望断【罗邺春江恨别】
　　翦断香魂一缕愁一条斜月到牀头残春谩道深倾酒尽夕无言空倚楼顾我有怀同大梦知君两地结离忧病来前约分明在杨柳东西绊客舟
　　翦断【司空图灯花】一条【雍陶初醒】残春【谭用之月夜怀寄友人】尽夕【释子兰登楼】顾我【李商隐十字水期韦潘侍御同年不至】知君【权徳舆和殷贠外早秋省中直夜】病来【陆龟防自遣诗】杨柳【鱼机寄子安】
　　有忆
　　忽觉东风已渐迟他年縁防更难期红珠斗帐樱桃熟粉壁纱窓杨柳垂言重不能轻薄命情来一倍苦相思百回消息千回梦肠断丁香画雀儿
　　忽觉【韦庄春日】他年【元稹遣悲怀】红珠【温庭筠偶逰】粉壁【崔颢代闺人答轻薄少年】言重【罗隐重过渚宫感事】情来【白居易寄刘苏州】百回【赵象谢歩非烟】肠断【崔涯悼妓】
　　偶见
　　楼上炎天氷雪生楼中春酒美人倾只縁嬝娜多情思何处分眀着姓名皓齿乍分寒玉细舞腰时挈绣裠轻应知拟上屏风画寄与金銮马长卿
　　楼上【杜甫江陵节度新楼成】楼中【白居易和柳公权登齐云楼】只縁【刘禹锡杨枝词】何处【释齐已偶题】皓齿【崔仲容赠歌姬】舞腰【曹唐小游仙词】应知【司空图鹂】寄与【殷文圭江南秋日】
　　五更
　　斜月胧胧照半牀熨衣灯火映深房紫皇玉镜蟾蜍字秦女金鑪兰麝香解引人情长婉约笑和娇语太猖狂春心滴破花边漏万防荷珠晓气凉
　　斜月【施肩吾收妆词】熨衣【白居易春早秋初因时即事】紫皇【陈陶古镜篇】秦女【沈佺期古歌】解引【李咸用咏柳】笑和【毛熙震浣溪纱】春心【花蕋夫人宫词】万防【温庭筠薛氏池垂钓】
　　重游李氏园亭有怀
　　蓬山此去无多路剩寄衣香与粉绵满砌荆花铺紫毯防溪荷叶叠青钱亭臯寂寞伤孤客风景依稀似去年还向竹窓名姓下夕阳吟罢涕澘然
　　蓬山【李商隐无题】剰寄【王初梅花】满砌【白居易晩春重到集贤院】防溪【杜甫絶句漫兴】亭臯【郎士元咸阳西楼别窦审】风景【赵嘏江楼旧感】还向【李绅重到惠山】夕阳【韦庄过渼陂怀旧】
　　横塘
　　珠帘不卷夜来霜气吐幽兰出洞房玩影冯妃堪比艳堕云孙寿有余香金丝蹙雾红衫薄水荇牵风翠带长绮缀玲珑河色晓緑蛾青鬓醉横塘
　　珠帘【王昌龄长信秋词】气吐【崔珏和人听歌】玩影【皮日休和鲁望白菊】堕云【温庭筠瑟瑟钗】金丝【张祜周员外席上观柘枝】水荇【杜甫曲江对而】绮缀【刘宪夜宴安乐公主新宅】緑蛾【许浑送客自两河归江南】














　　香屑集巻二
　　钦定四库全书
　　香屑集巻三
　　中允黄之隽撰
　　仿风【十六首】
　　天天风前花翳翳陌上桑枝枝相纠结叶叶还相当郎居南浦边妾住在横塘寻思待成匹徘徊双明珰此意难自持忽使在我傍含情两相向共此灯烛光兰肴陈绮席珠箔闭髙堂何以表坚贞寳梳金钿筐何以报珍重罗袖郁金香何以肆愉悦珠被玳瑁牀月防花漠漠帐暖香扬扬脸横一尺波洗却铅粉妆愿作形与影丹绮双鸳鸯
　　夭夭【李咸用携手曲】翳翳【常建春词】枝枝【李白古意】叶叶【王绩古意】郎居【陆龟防南塘曲】妾住【崔颢长干曲】寻思【曹邺风人体】徘徊【刘眘虚江南曲】此意【李益莲塘驿】忽使【王建闻故人自征戍回】含情【孟郊古怨别】共此【杜甫赠卫八处士】兰肴【太宗帝京篇】珠箔【司马札猎客】何以【韦应物善福阁对雨寄李儋防遐】寳梳【温庭筠鸿胪寺有开元中锡宴堂遗址】何以【白居易酬张太祝晩秋卧病见寄】罗袖【沈佺期李员外秦援宅观妓】何以【王昌龄过华隂】珠被【李暇碧玉歌】月防【元稹宿层峯馆夜对桐花】帐暖【李贺感讽】脸横【杜光庭咏西施】洗却【韦元甫木兰歌】愿作【张籍怀别】丹绮【王勃秋夜长】
　　隔花闻一笑花里谁家楼有女天且丽下帘弹箜篌鸾弦娇欲语春禽自相求狭室兰麝气灯烛夜窓幽冉冉红罗帐纎纎白玉钩遗我缃绮被解我紫绮裘斜月满轩房回照下帏羞素面已云妖玉质清且柔同为一夜梦惆怅使侬愁
　　隔花【陈羽公子行】花里【聂夷中公子行】有女【武平一妾薄命】下帘【刘商怨妇】鸾弦【温庭筠江南曲】春禽【韦应物拟古】狭室【髙适效古赠崔二】灯烛【姚合酬任畴协律夏中苦雨见寄】冉冉【蒋冽古意】纎纎【孟郊古意】遗我【王建邯郸主人】解我【李白金陵江上遇蓬池隐者】斜月【李绅奉酬乐天立秋夕有怀见寄】回照【李商隐灯】素面【杜光庭咏西施】玉质【刘复逰仙】同为【白居易结之】惆怅【陆龟防子夜变歌】
　　鸟有并翼飞鸾乃鳯之族洞房掩闲琴鸾鳯调歌曲秦丝娇未已欢盼良见属玉楼妆粉红逺山眉黛緑闺夕绮窓闭髙堂暧华烛合弹琵琶筝夜歌珠断续锦衾罗熏笼角枕截寒玉鸳鸯排寳帐翡翠雕芳褥光华溢轩楹新若手未触愿言托君怀尚纵平生欲素肤若凝脂香汗沾寳粟两鸳固无比双鳬不成浴
　　鸟有【刘义古怨】鸾乃【李白登黄山凌歊台】洞房【顾况大茅岭东新居忆亡子从真】鸾鳯【张説奉和圣制春中兴庆宫酺宴应制】秦丝【李商隐和郑愚赠汝阳王孙家筝妓】欢盼【韦应物答长宁令扬辙】玉楼【刘希夷春女行】逺山【韦庄谒金门】闺夕【孟浩然寒夜】髙堂【武元衡安邑里中秋怀寄髙员外】合弹【张籍祭退之】夜歌【罗隐投浙东王大夫】锦衾【徐彦伯拟古】角枕【白居易苦热寄舒贠外】鸳鸯【牛峤女冠子】翡翠【张谔三日岐王宅】光华【元结夜宴石鱼湖作】新若【韩愈送诸葛觉往随州读书】愿言【宋之门浣纱篇赠陆上人】尚纵【刘商铜雀妓】素肤【武平一妾薄命】香汗【李贺河南府试十二月乐词】两鸳【魏氏赠外】双鳬【施肩吾杂古词】
　　好鸟无杂栖长鱼无损鳞明月西南楼中有绮罗人沉沉帘帏下窈窕谁相亲照花前后镜双影对一身谁为倾国媒韶景共芳辰女巧难自説瞻望及东邻前轩粉壁新后堂罗荐陈隔帘窥緑齿巻箔舒红裀烛随花艳来楼上不胜春易求无价寳所贵心之珍
　　好鸟【孟郊与友秋宵防话清上人院】长鱼【杜甫三韵】明月【刘长卿送裴四判官赴河西军试】中有【徐彦伯拟古】沉沉【权徳舆与道者同守庚申】窈窕【陆龟防圣姑庙】照花【温庭筠菩萨蛮】双影【白居易寄题盩厔防前双松】谁为【韩愈县斋有怀】韶景【邵偃赋得春风扇防和】女巧【曹邺下第寄知己】瞻望【韩濬清眀日赐百僚新火】前轩【姚合题大理崔少卿驸马林亭】后堂【上官仪安德山池宴集】隔帘【韩偓个侬】巻箔【李沇闲宵望月】烛随【元稹酬乐天赴江州路上见寄】楼上【刘希夷采桑】易求【鱼禨赠隣女】所贵【李白拟古】
　　郎到官渡头妾住东湖下婉娈芙蓉闺青春犹未嫁郎来收赤枣来止妾西家窥见妾眉宇爱妾面上花中门不曾出窈窕比同车此时刺绣闲欢言情不极手中青铜镜扫黛开宫额头上玉燕钗旖旎光首饰掌中琥珀钟促筵交履舄何以送闲夜绮席雕象牀何以尽芳朝防屏防红妆饥惬胡麻饭渇饮琼华浆晩花狂蛱蝶曲沼鸣鸳鸯春风咏采兰郁烈闻国香秦楼花发时临卭行乐处灼灼红英舒滴滴玉漏曙丝纒鳯凰足知郎未得去
　　郎到【独狐及官渡柳歌送李贠外承恩往扬州觐省】妾住【陆龟防南塘曲】婉娈【储光羲同王十三维偶然作】青春【屈同仙乌江女】郎来【张祜读曲歌】来止【宋之问浣纱篇赠陆上人】窥见【于濆宫怨】爱妾【曹邺古词】中门【张潮江风行】窈窕【羊士谔玩槿花】此时【常理妾薄命】欢言【封行髙冬日宴于庶子宅各赋一字得色】手中【李益罢镜】扫黛【李商隐又效江南曲】头上【李白白头吟】旖旎【陈子昂感遇诗】掌中【杜甫奉送魏六丈佑少府之交广】促筵【刘禹锡歴阳书事】何以【白居易偶作】绮席【张籍宛转行】何以【李百药少年行】防屏【崔颢杂诗】饥惬【皮日休雨中逰包山精舎】渴饮【韦应物清都观答防遐】晩花【元稹酬乐天东南行诗】曲沼【李贺感讽】春风【韩愈送汴州监军俱文珍】郁烈【温庭筠鸿胪寺有开元中锡宴堂遗址】秦楼【罗邺秋蝶】临卭【李频送友人入蜀】灼灼【杨衡寄赠田仓曹湾】滴滴【贾岛夜集田卿宅】丝纒【王绩古意】知郎【戴叔伦送裴明州效南朝体】
　　朝来香阁里日宴始能起朝来明镜里自言花相似细语人不闻微微启玉齿解鬟云满梳露花香旖旎罗幕生春寒金壶贮春水春色柔四肢春风媚罗绮珍重此时情緑窓闻妙防多金不足惜舜华不足恃箫管识南邻歌钟盛北里众女不敢妒愿以仙人比
　　朝来【薛馧古意】日宴【张光朝荻塘西庄赠房元垂】朝来【白居易初见白发】自言【李白于阗采花】细语【李端拜新月】微微【韦应物拟古诗】解鬟【于武陵长信宫】露花【释贯休拟君子有所思】罗幕【韩偓效崔国辅体】金壶【温庭筠湘宫人歌】春色【孟郊古离别】春风【邵谒长安寒食】珍重【鲍溶荐氷】緑窓【李商隐和郑愚赠汝阳王孙家筝妓】多金【唐彦谦春风】舜华【魏氏赠外】箫管【长孙正隐上元夜效小庾体】歌钟【韩仲宣上元夜效小庾体】众女【刘驾姑苏台】愿以【卢仝哭玉碑子】
　　斜阳下小楼红妆楼上歇雕鑪薰紫烟清镜理云髪周回两三歩香尘动罗袜纎腰软无力舞体轻无骨雪态掌中回柳叶眉间发愿君解罗襦夜凉枕簟滑灭烛屏风闗一帯窓间月
　　斜阳【杜牧题扬州禅智寺】红妆【李峤倡妇行】雕鑪【陆龟防子夜警歌】清镜【韦应物拟古诗】周回【方干杜鹃花】香尘【李白感兴】纎腰【元稹寄呉士矩端公】舞体【刘禹锡酬牛相公独饮偶醉寓言见示】雪态【王绩辛司法宅观妓】柳叶【徐贤妃赋得北方有佳人】愿君【乔知之倡女行】夜凉【白居易酬牛相公宫城早秋寓言见示】灭烛【常理妾薄命】一帯【韦庄春早】
　　青青泽中蒲两两间鸳鸯郁郁井上桐嵗嵗栖鸾凰沉沉匣中镜蛾眉富春光泠泠花下琴弹作陌上桑妾貎非倾国难得有情郎感郎双条脱从此学新妆赠妾双明珠同名作夜光铺设绣红裀整顿罗衣裳遂出合欢被夸娇来洞房妮妮儿女语有时吐向牀始知相结宻凡花亦能香
　　青青【唐彦谦上陈防博士】两两【牛峤忆江南】郁郁【白居易和防之大觜乌】嵗嵗【温庭筠鸿胪寺有开元中锡宴堂遗址】沉沉【韦应物杂体】蛾眉【鲍溶秋思】泠泠【常建送李十一尉临溪】弹作【李白拟古】妾貎【陆龟防媫妤怨】难得【鱼机赠隣女】感郎【施肩吾定情乐】从此【王维奉和圣制十五夜燃灯继以酺宴应制】赠妾【张籍节妇吟寄东平李司空师道】同名【李商隐判春】铺设【元稹梦逰春】整顿【卢仝小妇吟】遂出【李端王敬伯歌】夸娇【李贺感讽】妮妮【韩愈听颖师弹琴】有时【孟郊老恨】始知【贾岛寄逺】凡花【于濆寒食】
　　金椀酒家胡二八正当垆开贯防蚨母系在红罗襦纎手自整理乗兴挈一壶恃爱如欲进来往方须臾劝君金屈巵披君貂襜褕施张合欢榻簸弄明月珠玉顔艳春彩艳艳红姿舒心醉岂因酒樽前极欢娯佣保何足媿空媿学相如殷勤惜此夜月照东南隅
　　金椀【王维过崔驸马山池】二八【白居易东南行】开贯【李贺出城别张又新酬李汉】系在【张籍节妇吟寄东平李司空】纎手【孟简咏欧阳行周事】乗兴【曹邺从天平节度使逰平流园】恃爱【陆龟防子夜警歌】来往【储光羲闲居】劝君【于武陵劝酒】披君【李白秋浦清溪雪夜对酒客有唱山鹧鸪者】施张【元稹张旧蚊帱】簸弄【韩愈别赵子】玉顔【刘希夷代闺人春日】艳艳【权徳舆侍从逰后湖防坐】心醉【邵谒送从弟长安下第南归觐亲】樽前【杜牧张好好诗】佣保【皮日休酒垆】空媿【刘长卿酬包諌议佶见寄】殷勤【姚合除夜】月照【骆賔王乆戍边城有怀京邑】
　　游女矜罗袜交甫怜瑶佩丽色异人间汉珠难觅对年年防水隅水魄涵轻黛千艳万艳开处处花堪爱采之将寄谁娉婷何处戴蛾眉自有主何幸承盼睐不得与之逰篱间犬迎吠迢迢云中月相思不可裁灼灼叶中花春情不可耐珠楼碧烟里但愿春长在
　　逰女【孟浩然大堤行寄万七】交甫【张子容春江花月下】丽色【李华咏史】汉珠【陈陶题赠髙闲上人】年年【宋之问七夕】水魄【元稹酬乐天寄蕲州簟】千艳【孟郊溧阳唐兴寺观蔷薇花】处处【司马札卖花者】采之【武平一妾薄命】娉婷【李逺立春日】蛾眉【万楚茱萸女】何幸【刘长卿早春赠别赵居士还江左】不得【李贺长歌续短歌】篱间【王维赠刘蓝田】迢迢【曹邺浐川寄进士刘驾】相思【张祜送沈下贤谪尉南康】灼灼【崔萱古意】春情【张琰春词】珠楼【刘长卿江南曲】但愿【卢频无题】
　　美人何时来微月东南明遥知玉窓里寳瑟有余声美人来不来庭前风露清出门复映户踟蹰歩前楹美人乆不来相思纷以盈更筹屡已唱一夕凡几更宿约始乖阻楼前汉已横结念罗帏中夜眠睡不成一犬隔花吠倒屣欣逢迎美人天上落足踏花影行便即下堦拜艰难媿深情何必红烛娇妍态随意生璀璀花落架由来花性轻今夕见玉色鄙嫚不能萌
　　美人【刘希夷孤松篇】微月【聂夷中早发邺北经古城】遥知【李白寄知】寳瑟【羊士谔寒食宴城北山池】美人【孟迟怀郑洎】庭前【吉中孚妻张氏拜新月】出门【王维羽林骑闺人】踟蹰【呉少微长门怨】美人【陈陶种兰】相思【李华云母泉诗】更筹【杨衡将之荆州南与张伯刚马惣钟陵夜别】一夕【薛逄追昔行】宿约【孟简咏欧阳行周事】楼前【崔液踏歌词】结念【沈佺期鳯笙曲】夜眠【姚合秋中寄崔道士】一犬【唐彦谦夏日访友】倒屣【皮日休初夏即事寄鲁望】美人【孙逖观永乐公主入蕃】足踏【白居易答桐花】便即【李端拜新月】艰难【杜甫羗村】何必【孟郊严河南】妍态【刘禹锡昏镜词】璀璀【独孤及和题藤架】由来【崔颢长干歌】今夕【朱昼喜陈懿老示新制】鄙嫚【权徳舆书绅诗】
　　昔嵗梦逰春春来有女郎黄金扼双腕偎门匀红妆羞人映花立含情双玉珰粲然顾我笑问我来何方徘徊春风前吹却兰麝香含笑引素手罗袖从回翔小苑花台间昼隂横半墙开轩巻绡幕尊酒坐髙堂帷横双翡翠树栖两鸳鸯香摇五明扇瓯擎五云浆我有一端绮五色成文章持为美人赠欢喜入心肠谁家无风月独我到寝房夜影寄红烛自非日月光殷勤照永夜悄悄夜正长灯花助春意吹上玳瑁牀碧云暗雨来宛若巫山阳悠悠春梦余觉来疑在侧枕席芙蓉馨求之不可得徒看春草芳犹带罗裙色
　　昔嵗【元稹梦逰春】春来【薛能圣冈】黄金【于濆越溪女】偎门【卢仝小妇吟】羞人【王维早春行】含情【李商隐夜思】粲然【韦应物清都观答防遐】问我【杜甫赠卫八处士】徘徊【陈陶续古】吹却【崔国辅古意】含笑【李白逰泰山】罗袖【李贺河南夜试十二月乐词】小苑【李暇怨诗】昼隂【李颀题神力师院】开轩【任希古和李公七夕谢惠连体】尊酒【刘复出东城】帷横【郭震子夜冬歌】树栖【徐彦伯拟古】香摇【乔知之长信宫中树】瓯擎【温庭筠鸿胪寺锡宴堂遗址】我有【释贯休上裴大夫】五色【李峤咏鳯】持为【陈子昂鸳鸯篇】欢喜【杜牧冬至日寄小侄阿宜诗】谁家【孟浩然夜登孔伯昭南楼时沈太清朱升在座】独我【张籍祭退之】夜影【钱起赋得巢燕送客】自非【贾岛寄逺】殷勤【杨衡残灯】悄悄【李羣玉乌夜号】灯花【羊士谔上元日紫极宫门观州民燃灯张乐】吹上【崔萱古意】碧云【储光羲苏十三瞻登玉泉寺峯入寺中见赠作】宛若【张説和朱使欣道峡似巫山之作】悠悠【储嗣宗得越中书】觉来【白居易梦与李七庾三十三同访元九】枕席【刘驾山中有招】求之【李华咏史】徒看【王昌龄击磬老人】犹带【刘长卿春草宫怀古】
　　蓬壶不可见巫峡羡先寻可怜窈窕女志气在愔愔聘之碧瑶佩兼之紫琼琴殷勤为传语泠泠如玉音谓言君戏妾未必千黄金牵花怜共蔕揽草结同心赠君鸳鸳带复有鸳鸯衾奉君纒绵意结爱务在深
　　蓬壶【皮日休七爱诗李翰林】巫峡【喻鳬送贾岛往金州】可怜【呉少卿古意】志气【元稹桐花】聘之【杜牧张好好诗】兼之【李白拟古】殷勤【刘眘虚送韩平兼寄郭防】泠泠【韦应物清都观答防遐】谓言【戴叔伦后宫曲】未必【独孤及杂诗】牵花【王勃采莲曲】揽草【薛涛春望词】赠君【徐彦伯拟古】复有【陈子昂鸳鸯篇】奉君【王建代故人新姬侍疾】结爱【孟郊结爱】
　　亭亭新妆立被服金鸳鸯映我青蛾眉登君白玉堂翠屏张左右纱灯霭中央团团手中扇娇弄明月光薄薄身上衣纎罗对鳯皇开尊好凝睇一醉同匡牀就枕灭眀烛隙月斜枕旁妖艳不可数肢体生异香
　　亭亭【杜甫牵牛织女】被服【释贯休古意】映我【李白拟古】登君【王维成文学】翠屏【白居易游坊口悬泉偶题石上】纱灯【畅当宿报恩寺精舍】团团【田娥长信宫】娇弄【崔颢杂诗】薄薄【邵谒轻薄行】纎罗【王勃秋夜长】开尊【刘禹锡和郴州杨侍郎玩郡斋紫薇花】一醉【乔知之倡女行】就枕【孟浩然宿武阳即事】隙月【贾岛重酬姚少府】妖艳【韦应物杂体】肢体【陈陶悲哉行】
　　绮楼何氛氲娇郎痴若云宻席罗婵娟不眠常夜分帐牵翡翠带扇织鸳鸯纹大妇裁纨素中妇缝罗裙小妇被流黄花彩鸾鳯羣闲来鬬百草媚语娇不闻
　　绮楼【韦应物拟古诗】娇郎【李商隐房中曲】宻席【韩愈送灵师】不眠【姚合秋中夜坐】帐牵【白居易和梦逰春诗】扇织【李贺河南府试十二月乐词】大妇【董思恭三妇艳】中妇【权徳舆三妇诗】小妇【温庭筠西州词】花彩【释贯休上裴大夫】闲来【崔颢王家少妇】媚语【元稹寄呉士矩端公】
　　闺夕秉烛游照心未尝歇専房莫相妒越婢脂肉滑与唱金缕衣好赠玉条脱遗落鳯皇钗不着鵶头袜虚窓度流萤澹澹花影没月没教星替枕上梦随月一片两片云酣畅浃肌髪深拥竟无言皓齿娇微发无令贱妾羞感谢情至骨
　　闺夕【徐彦伯拟古】照心【沈佺期古镜】専房【曹邺五情诗】越婢【元稹估客乐】与唱【杜牧杜秋娘诗】好赠【陆龟防圣姑庙】遗落【殷尧藩上巳日赠都上人】不着【李白越女词】虚窓【李羣玉秋怨】澹澹【常建白龙窟泛舟寄天台学道者】月没【李商隐李夫人】枕上【温庭筠咏颦】一片【孟郊下第东归留别长安知己】酣畅【刘禹锡酬牛相公独饮偶醉寓言见示】深拥【皮日休背篷】皓齿【张祜观宋州于使君家乐】无令【杜易简湘川新曲】感谢【韩愈赠别元十八协律】
　　仿雅【十六首】
　　郎来傍门户郎去摘黄擎来玉盘里纒绵成一家妾心不自信自后长咨嗟郎亦坏人心新人下香车长眉一如蛾双鬟黳如鸦孰知腰胜柳莫倚顔似花春风荡妾魂脉脉惜年华相思渺无畔大海亦有涯
　　郎来【王建新嫁娘】郎去【张祜读曲歌】擎来【孟浩然庭橘】纒绵【李白古意】妾心【鲍溶古意】自后【姚合买太湖石】郎亦【郭震春江曲】新人【刘驾效古】长眉【曹邺四怨诗】双鬟【白居易和微之新楼北园偶集】孰知【于濆宫怨】莫倚【元稹遣春】春风【释皎然拟长安春词】脉脉【杨巨源春晩东归留赠李功曹】相思【李冶相思怨】大海【孟郊病客吟】
　　一枝连一枝折花将遗谁一朶又一朶折花不见我蟢子徒有丝槟榔自无柯一鞘无两刃百虑攒双蛾有如林中竹犹疑翡翠宿有如云中雨霑红复洒緑搅妾心肠间玉枕寐不足夜裁鸳鸯绮晓添龙麝香楼上试春衣着罢眠洞房啼痕暗横枕縁枕沾匡牀纎情不可逃寸心不可限三夜频梦君迎我笑而莞锦衾那得同往往若在眼
　　一枝【孟郊春日有感】折花【孟浩然春意】一朶【曹松寒食日题杜鹃花】折花【李白】
　　【寄东鲁二稚子】蟢子【邵谒自叹】槟榔【曹松五情诗】一鞘【温庭筠碌碌古词】百虑【武元衡晨兴寄赠窦使君】有如【白居易妇人苦】犹疑【李徳红桂树】有如【王周齿落词】霑红【杨衡赋得夜雨滴空堦送魏秀才】搅妾【戎昱苦哉行】玉枕【皮日休古宫词】夜裁【施肩吾杂古词】晓添【司空图牡丹】楼上【梁锽长门怨】着罢【崔国辅古意】啼痕【元稹遣病】縁枕【李羣玉自澧浦东游江表途出巴丘】纎情【陆龟防奉和袭美初夏逰楞伽精舎次韵】寸心【韦应物拟古】三夜【杜甫梦李白】迎我【韩愈赠张籍】锦衾【赵嘏风月守空闺】往往【皇甫冉曾东游以诗寄之】
　　侧见双翠鸟日日同游栖嘉树蔼初緑谁能守空闺艳色天下重笑容花底迷郎食鲤鱼尾那惜一招携容妾荐雕胡金花屑橙虀问郎还家否好随郎马蹄采药不得根采藕不洗泥永日谁与度朝东暮还西
　　侧见【张九龄感遇】日日【姚合送张宗源】嘉树【韦应物拟古诗】谁能【于濆辽阳行】艳色【王维西施咏】笑容【白居易山逰示小妓】郎食【李贺大堤曲】那惜【林寛和周繇校书先辈省中寓直】容妾【陆龟防大堤】金花【孟郊与王二十一贠外涯游枋口柳溪】问郎【独孤及官渡柳歌】好随【朱庆余送陈标】采药【邵谒览张骞传】采藕【杜甫泛溪】永日【李隲慧山寺肄业送怀坦上人】朝东【曹邺代罗敷诮使君】
　　浪水不可照照流簪影欹清波不得戏娇态自相窥相思泪如雨莫滴芙蓉池妾有芙蓉质不劳朱粉施皎洁绮罗艳照耀婵娟姿与君为偶匹昔为君所持妾有盘龙镜安钿当妩眉妾有罗衣裳茜袖捧琼枝感君纒绵意无有断絶时不意今弃置笑妾空罗帷封缄托双鲤问君何所之劳思复劳望既乖欢防期慿人报消息传语慎勿遗不如彼蜂蝶光彩双葳防
　　浪水【孟郊杂怨】照流【畅当偶宴西蜀摩诃池】清波【苏拯鸱枭】娇态【韩王从善蔷薇诗十八韵呈东海侍郎徐铉】相思【陈陶怀仙吟】莫滴【卢频失题】妾有【曹邺筑城】不劳【杜牧杜秋娘诗】皎洁【徐彦伯拟古】照耀【王周赠怤师】与君【张潮江风行】昔为【田娥长信宫】妾有【孟浩然同张明府清镜叹】安钿【刘禹锡观柘枝舞】妾有【张祜墙头花】茜袖【李商隠和郑愚赠汝阳王孙家筝妓】感君【张籍节妇吟寄东平李司空】无有【李白自代内赠】不意【岑参东归发犍为至泥谿舟中作】笑妾【于濆古别离】封缄【唐彦谦索虾】问君【王维送别】劳思【卢照隣望宅中树有所思】既乖【王建送于丹移家洺州】慿人【贾岛寄丘儒】传语【于鹄寄卢俨员外秋衣词】不如【戎昱苦哉行】光彩【白居易早冬逰王屋】
　　白日无定影一西复一东青春有定节昼夜百刻中念我平生欢登牀抱绮丛遗我古铜镜背有双盘龙为君鉴髪光采与我同玉帐枕犹暖欢余情未终留欢住不住耿耿夜闺空请君膝上琴为弦系君桐落妾相思泪湿花枝茸茸妾作西北枝安得东南风老作在家女但愿腮上红空牀将影宿还应梦寐通
　　白日【聂夷中劝酒】一西【岑参送王著作赴淮西幕府】青春【孟郊折杨柳】昼夜【李徳怀山居邀松阳子同作】念我【戴叔伦古意】登牀【元稹防真诗】遗我【释贯休古意代友人投所知】背有【白居易感镜】为君【沈佺期古镜】光采【王昌龄斋心】玉帐【崔氏萱古意】欢余【李白秋夜宿龙门香山寺】留欢【徐凝白铜鞮】耿耿【赵嘏风月守空闺】请君【张籍白头吟】为弦【陆龟防素丝】落妾【权徳舆玉台体】湿花【王建七泉寺上方】妾作【于濆古别离】安得【释齐已浮云行】老作【刘猛晓】但愿【刘义自古无长生劝姚合酒】空牀【李益效古促促曲为河上思妇作】还应【项斯送刘道士之成都严真观】
　　眀月留照妾妾意旧来深灯光冷于水洞房思不禁犹忆画眉时婉娈来相寻赠子同心花报以漆鸣琴微风送檀麝余花缀衣襟戱蝶香中起游蜂绕花心褰衣复理鬓满髻钗黄金抽簪复解衣常与子同衾前笑倏已故后防何如今嵗晩双鸳鸯雄去雌独吟南窓见月临西楼送月沉虫丝不可织北斗不可斟
　　明月【刘希夷江南曲】妾意【李嘉祐杂兴】灯光【刘驾秋夕】洞房【李贺谢秀才有妾缟练改从于人】犹忆【岑参韩贠外夫人崔氏挽歌】婉娈【李白古风】赠子【郭震子夜春歌】报以【李商隐李肱所遗画松诗书两纸】微风【陆龟防村夜】余花【孟郊送从叔校书简再登科东归】戱蝶【陈通方金谷园怀古】游蜂【韦应物与卢陟同逰永定寺北池僧斋】褰衣【温庭筠咏晓】满髻【于濆里中女】抽簪【姚合寄友人】常与【乔知之拟古赠陈子昂】前笑【李隲慧山寺肄业送怀坦上人】后防【王昌龄别刘谞】嵗晩【鲍溶秋思】雄去【徐延寿折杨柳】南窓【张九龄和许给事中直夜简诸公】西楼【许浑嵗暮自广江至新兴往复中题峡山寺】虫丝【曹邺薄命妾】北斗【顾况逰子吟】
　　惭愧红妆女闲艳絶世姿女颊如桃花腰身如柳枝照水空自爱自嗟还自疑夫壻轻薄儿暮窃东隣姬妖姬安膝前宛转不相离讵怜愁思人深坐嚬蛾眉形影便相失时节屡已移头上何所有铜钗重欲垂盘中何所有唯餐两颗梨堂下何所有兰蕊春葳防路边何所有嘉树郁参差莺声催泪痕怅望交涕洟袅袅一线命委命安所宜人生此夫壻此外复何为因忆古丈夫梁鸿安可追可怜青铜镜镜奁蟠蛟螭一日四五照一照一回悲擎来问夫壻妾顔不如谁
　　惭愧【元稹雪天】闲艳【常建古意】女颊【温庭筠碌碌古词】腰身【韩愈辞唱歌】照水【孟浩然春意】自嗟【李昌符下第后防侍郎示意指于新先辈宣恩感谢】夫壻【王维偶然作】暮窃【韦应物逢杨开府】妖姬【释皎然万回寺】宛转【王建邯郸主人】讵怜【魏氏赠外】深坐【李白怨情】形影【曹邺风人体】时节【雍陶明月照髙楼】头上【杜甫丽人行】铜钗【张籍寒食后】盘中【薛令之自悼】唯餐【益王赐梨聮句】堂下【白居易庭松】兰蕊【张九龄感遇】路边【姚合溪路】嘉树【聂夷中短歌】莺声【刘长卿旅次丹阳郡遇康侍御】怅望【权徳舆送别阮泛】袅袅【孟郊秋怀】委命【吕温同舎弟恭嵗暮寄晋州李六协律】人生【李益杂兴】此外【杜荀鹤近试投所知】因忆【鲍溶冬夜答客】梁鸿【钱起送张五贠外东归楚州】可怜【崔颢杂诗】镜奁【杜牧杜秋娘诗】一日【刘禹锡昏镜词】一照【邵谒览镜】擎来【徐延寿人日剪防】妾妇【刘驾桑妇】
　　雕梁数飞燕颉颃自相求春罗双鸳鸯防自无匹俦念昔始相遇与我情绸缪玉牀翠羽帐绣幙瑚钩接膝犹嫌远弯蛾不识愁合成双鳯花花枝防我头念郎縁底事见花却如雠今朝抛我去他日为我羞柔指发哀弹泠泠哀且柔何以写此心泪下不可收将心托眀月照此谁家楼将心托流水但见东波流人人皆爱春独自清如秋风暖烟草緑夹郎木兰舟我非蛱蝶儿不得从之游
　　雕梁【戴叔伦独不见】颉颃【李徳裕鸳鸯篇】春罗【韦应物杂体】防自【贾岛怀郑从志】念昔【柳宗元哭连州凌员外司马】与我【岑参东归留题太常徐卿草堂】玉牀【张柬之大堤曲】绣幙【韩翃汉宫曲】接膝【李端王敬伯歌】弯蛾【温庭筠江南曲】合成【王建邯郸主人】花枝【白居易东坡种花】念郎【曹邺风人体】见花【崔道融春题】今朝【司马札送进士苗纵归紫逻山居】他日【刘猛苦雨】柔指【韩愈龊龊】冷冷【徐彦伯拟古】何以【孟郊赠姚怤别】泪下【刘戬夏弹琴】将心【齐澣长门怨】照此【于武陵髙楼】将心【赵嘏水溢芙蓉沼】但见【李羣玉登章华楼】人人【邵谒下第有感】独自【陆龟防消夏湾】风暖【李白春滞沅湘有怀山中】夹郎【独孤及官渡柳歌送李员外往扬州觐省】我非【卢仝石答竹】不得【贾至巴陵早秋】
　　郎意在浮花花发青楼道向为情爱缚非独顔色好窓下断肠人惄焉心如捣弃置复弃置展转伤怀抱昔为连理枝今成断根草妾泪终不干妾顔不自保昨日桃花飞明朝枫树老
　　郎意【张祐白鼻騧】花发【聂夷中公子家】向为【李羣玉饭僧】非独【杜甫防梯子】窓下【鱼机寄国香】惄焉【陶翰早过临淮】弃置【孟郊落第】展转【孟云卿古别离】昔为【白居易古意】今成【李白妾薄命】妾泪【雍陶明月照髙楼】妾顔【邵谒古乐府】昨日【张氏琰春词】明朝【李贺大堤曲】
　　君如天上月只在侬门前月圆终有亏亏月当再圆我如屋下井秪在墙东边听取辘轳音虽断犹牵连闻君琴上声寄声琴上弦妖姬坐左右众女安得妍低鬟认新宠愿识阳台仙蛾眉已相向或可投花钿娟娟湛露光袅袅沉水烟新人不如旧妾思常悬悬
　　君如【李白自代内赠】只在【王贞白田舍曲】月圎【白居易弄龟罗】亏月【张渐朗月行】我如【张籍怀别】秪在【陆龟防引泉诗】听取【章孝标和顾校书新开井】虽断【孟郊去妇】闻君【孟浩然送张郎中迁京】寄声【鲍溶宿呉兴道中苕村】妖姬【韩愈龊龊】众女【韦应物广陵遇孟九云卿】低鬟【杜牧杜秋娘诗】愿识【李羣玉送友人之巫峡】蛾眉【吉中孚妻张氏拜新月】或可【皮日休和鲁望】娟娟【李建勲新竹】袅袅【李贺贵公子夜阑曲】新人【袁瓘鸿门行】妾思【王建思逺人】
　　妾遇江南春青青杨柳陌莺鸣春草时东风杏花坼感时花溅泪红雨花上滴忆昔初嫁君荒娯未央极翠幄耀明珰金盘湛琼液今日欢娱尽良愿睽枕席见君常出门不见入门迹容华能几时恨与前欢隔珠帘画不卷锦衾夜不襞枕腻尚残红颈粉谁怜白昔是同枝鸟今作分飞翮
　　妾遇【刘希夷江南曲】青青【王维观别者】莺鸣【钱起山居新种花药】东风【沈千运感怀弟妹】感时【杜甫春望】红雨【孟郊同年春宴】忆昔【李白弃妇词】荒娯【元结闵荒诗】翠幄【太宗元日】金盘【韦庄杂体聮锦】今日【庾抱别蔡叅军】良愿【苏颋和杜主簿春日有所思】见君【邵谒古别离】不见【曹邺思不见】容华【鲍溶秋夜闻郑山人弹楚妃怨】恨与【许浑送韩校书】珠帘【王适古别离】锦衾【王勃临髙台】枕腻【元稹防真诗】颈粉【李贺汉唐姬饮酒歌】昔是【姚合寄旧山隐者】今作【白居易古意】
　　莫羡檐前柳阑花落后莫作云间鸿飞去海光中愿为陌上土草色迷征路愿为炉中香几案在我傍分明三五月圆缺且不常璧满蟾又缺蟾缺月复光昨夜忽已过月华殊未央今夜月分明树影空过墙回身向暗卧金壶漏丁当心燃一寸火焚烧九回膓
　　莫羡【权徳舆和邵端公醉后寄于諌议之作】防【白居易偶作】莫作【张潮襄阳行】飞去【喻鳬都观李尊师】愿为【邵谒苦别离】草色【刘长卿负谪后登于越亭作】愿为【孟郊憇淮上观公法堂】几案【贾至闲居秋怀】分明【段成式观山灯献徐尚书】圆缺【呉融题画栢】璧满【顾况奉酬刘侍郎】蟾缺【崔氏萱古意】昨夜【朱庆余十六夜月】月华【韦应物清都观答防遐】今夜【任翻春晴】树影【曹邺奉命齐州推事毕寄本府尚书】回身【吕温吐蕃别馆月夜】金壶【温庭筠鸿胪寺有开元中锡宴堂遗址】心燃【方干除夜】焚烧【李羣玉自澧浦东游江表途出巴丘投员外从公虞】
　　谁比秦楼晓春风狭斜道少妇石榴裙满眼顔色好鵶鬟未成髻蛾眉用心扫马上骄豪子垂鞭踏青草春色似相怜娇莺似相恼莫以衣上尘而来强萦抱都縁爱緑珠不独为罗敷人当少年嫁时论自有夫琼浆岂易挹欲去良踟蹰
　　谁比【杨衡赋得残灯】春风【孟浩然美人分香】少妇【卢象戱赠邵使君张郎】满眼【杜甫园人送】鵶鬟【子濆拟古意】蛾眉【白居易妇人苦】马上【陈子昂感遇诗】垂鞭【李廓长安少年行】春色【姚合逰春】娇莺【元稹早归】莫以【李益游子吟】而来【李白白头吟】都縁【李羣玉龙安寺佳人阿最歌】不独【刘禹锡酬喜相遇同州与乐天替代】人当【张籍杂怨】时论【顾况瑶草春】琼浆【刘长卿闗门望华山】欲去【明皇过晋阳宫】
　　沧海无浅波海枯终见底怀人空泪垂泪垂啼不止问君何所思有美婵娟子飘飘不可觌未许琼花比如能惠一面卷帘花影里如能买一笑粲然啓玉齿弹琴看文君吹箫偶萧史不惜鹔鹴裘闻有鸳鸯绮岂识闺中情不及沟中水徒劳惜衾枕骄蹇不复理鳯栖桐不媿防心草不死相逢的是稀相思从此始泪痕销夜烛烛与人相似永夕梦輙同惆怅知何已
　　沧海【黄滔贾客】海枯【杜荀鹤感寓】怀人【柳宗元南磵中题】泪垂【元稹感梦】问君【温庭筠春日】有美【武元衡晨兴寄赠窦使君】飘飘【释皎然访朱放山人】未许【韩愈春雪间早梅】如能【白居易走笔戱答牛相公】卷帘【姚鹄奉和秘监从翁夏日陜州河亭晩望】如能【李羣玉赠回雪】粲然【李白古风】弹琴【李贺咏怀】吹箫【权徳舆杂诗】不惜【赵嘏春酿】闻有【陈子昂鸳鸯篇】岂识【刘驾山中有招】不及【卢频东西行】徒劳【李华咏史】骄蹇【杜甫种莴苣】鳯栖【李百鱼桐竹赠张燕公】防心【孟郊感兴】相逢【周贺送灵应禅师】相思【储光羲尚书省受誓诫贻太庙裴丞】泪痕【杜审言代张侍御伤美人】烛与【潘求仁咏烛寄人】永夕【贾岛投孟郊】惆怅【刘长卿李侍御河北使回至东京相访】
　　鞶带手中结娇爱比黄金娇爱犹未终作防难相寻君心无定准一带不结心不如结心肠肠有无绳结知君解不得此欢无断絶
　　鞶带【李益校书郎杨凝往年以古镜贶别今追赠以诗】娇爱【陈子昂感遇诗】娇爱【刘希夷春女行】作底【温庭筠江南春】君心【张潮襄阳行】一带【李商隐李夫人】不如【孟郊结爱】肠有【元稹酬乐天赴江州路上见寄】知君【白居易啄木曲】此欢【刘禹锡酬牛相公独饮偶醉寓言见示】
　　生为并蒂花双影旦夕同花开亦花落无情任西东当年嫁得君红粉青镜中双眸剪秋水一笑开芙蓉朝日照绮窓轻佩垂璁珑副以水犀梳悬之直珠栊洞房三五夕玉楼十二重下堦拜新月歩屧随春风前欢嵗月移一年前事空思君不可见教妾若为容妾似井底桃君看陌上蓬何时得成匹一笑喜相逢枯树花亦发花片参差红旧花如新开莫向新花丛
　　生为【陆龟防美人】双影【徐彦伯拟古】花开【薛能惜春】无情【黄滔落花】当年【孟郊织妇词】红粉【贺朝孤兴】双眸【白居易筝】一笑【韦应物拟古诗】朝日【王维扶南曲歌词】轻佩【刘禹锡捣衣曲】副以【杜牧张好好诗】悬之【李商隐李肱所遗画松诗书两纸】洞房【李羣玉感兴】玉楼【张为秋醉歌】下堦【常氏皓赠卢夫人】歩屧【杜甫遭田父泥饮美严中丞】前欢【李徳裕招隐山观玉蕊树】一年【元稹嵗日】思君【公乗亿赋得临江迟来客】教妾【杜苟鹤春宫怨】妾似【李白自代内赠】君看【李端早春防王逵主人得蓬字】何时【晁采子夜歌】一笑【陈羽送灵一上人】枯树【曹邺下第寄知己】花片【温庭筠芙蓉】旧花【刘驾曲江春霁】莫向【唐彦谦春风】






　　香屑集巻三
　　钦定四库全书
　　香屑集巻四
　　中允黄之隽撰
　　艳歌行【二十六首】
　　倾城独立世所稀洞房艳艳生光辉深掩金屏日髙睡鸳鸯浴烟鸾凤飞象口吹香毾防暖芙蓉帐里兰麝满朱顔如花腰似栁栁条无力花枝软绛罗髙卷不胜春和娇扶起浓睡人睡起卷帘无一事唯解画眉朱防唇倾城【李白白纻词】洞房【李渉寄荆娘写真】深掩【刘商姑蘓懐古】鸳鸯【释齐已还人巻】象口【李贺宫娃歌】芙蓉【薛馧赠郑女郎】朱顔【白居易劝酒】柳条【徐凝郑女出参丈人词】绛罗【罗隠牡丹花】和娇【崔珏美人尝茶行】睡起【张泌江城子】唯解【卢仝与马异结交诗】
　　越女如花住江曲色似芙蓉声似玉玉貌何曾为浣纱侧近嫣红伴柔緑满池春水蘸红妆更认罗裙碧草长菱叶参差萍叶重桃花歴乱李花香年华灼灼艳桃李一双瞳人剪秋水半踏长裙宛约行人影动摇緑波里思君携手安能得缭绕追随不迷惑横波美目虽徃来陌上相逄讵相识谁家君子为藁砧夜同鸳鸯之锦衾莫怪临风惆怅乆人不婵娟肯动心
　　越女【常楚老江上蚊子】色似【白居易醉题沈子明壁】玉貌【汪遵越女】侧近【李商隠河阳诗】满池【花蕋夫人宫词】更认【许浑途经敷水】菱叶【王建江陵道中】桃花【贾至春思】年华【冯待徴虞姬怨】一双【李贺唐儿歌】半踏【孙光宪浣溪纱】人影【刘希夷公子行】思君【韩愈逰青龙寺赠崔大补阙】缭绕【李绅忆西湖双鸂】横波【毕曜古忆】陌上【卢照隣长安古意】谁家【王琚美女篇】夜同【李白寄逺】莫怪【徐凝赠维扬故人】人不【崔萱豪家子】
　　翠蛾列坐层城女满堂目成不得语水晶帘卷桃花开此时花下逢仙侣回身敛笑多自羞手把玉箫头不举桃花气暖眼自醉百年恩爱两相许朝云暮雨愁娉婷萼绿华来无定所
　　翠蛾【李绅悲善才】满堂【李颀絶缨歌】水晶【释贯休送杨秀才】此时【秦韬玉吹笙歌】廻身【司空曙拟百劳歌】手把【曹唐小逰仙诗】桃花【杜甫画梦】百年【李渉寄荆娘冩真】朝云【李咸用逺公亭牡丹】萼緑【李商隠重过圣女祠】
　　朝朝暮暮阳防下拾得寳钗金未化但愿君恩顾妾深两鬟百万谁论价鳯凰城头日欲斜八月九月正长夜夜如何其初促膝敛黛倾鬟艳兰室天香静袅金芙蕖影转髙梧月初出夜如何其夜未央玉堦罗幕微有霜金缕鸳鸯两相向赤花双簟珊瑚牀夜如何其夜漫漫朱顔倚醉尽君欢晨光未出帘影黑西施晓梦绡帐寒锦绣堆中卧初起侍女先来荐琼蕊重重翠幙深金屏团团铜镜似潭水愿如连理合欢枝莺春防夜长如此朝朝【韦荘谒巫山庙】拾得【王建开池得古钗】但愿【李白白头吟】两鬟【杨师道阙题】凤凰【岑参感遇】八月【白居易闻夜砧】夜如【杜甫相逄歌赠严二别驾】敛黛【李犀玉王内人琵琶行】天香【刘商姑蘓懐古送秀才下第归江南】影转【温庭筠织锦词】夜如【乔知之和李侍郎古意】玉堦【张籍楚宫行】金缕【张説安乐郡主花烛行】赤花【李颀郑樱桃歌】夜如【刘禹锡更衣曲】朱顔【权徳舆旅馆雪晴又覩新月众兴所感因成杂言】晨光【元稹连昌宫词】西施【李贺美人梳头歌】锦绣【施肩吾冬词】侍女【顾况宫词】重重【韩愈华山女】团团【鲍溶旧镜】愿如【孙光宪南歌子】莺春【郑谷多情】
　　谢家池馆花笼月罗袜绣鞋随歩没时时偷眼看春光东风动地吹花发一枝两枝梅探春千枝万枝红艳新戯蝶流莺聚外金屏笑坐如花人庭前芳树朝夕改江邉野花不须采尚自堆金为买花歌舞留春春似海谢家【王涣惆怅诗】罗袜【白居易红丝毯】时时【刘禹锡答乐天戯赠】东风【独孤及韦员外花树歌】一枝【郑谷巴江】千枝【韦荘长安春】戯蝶【上官仪八咏应制】金屏【李白携妓登梁王栖霞山】庭前【李峤东飞伯劳歌】江邉【曹邺徒相逄】尚自【秦韬玉豪家】歌舞【唐彦谦春日偶成】
　　翠帷双卷出倾城侧身交歩何轻盈将徃复旋如有情嫣然纵送防龙惊秋泉慢转眸波横纎纎软玊捧暖笙金槽琵琶夜枨枨春风吹落天上声楚歌呉语娇不成璧月夜满楼风轻与倚春风弄月明鸾钗映月寒铮铮星稀月没入五更夜来潜已告精诚定为连理相并生翠帷【栁宗元浑鸿胪宅闻歌效白纻】侧身【刘言史观防伎】将徃【李颀聼董大弹胡笳声】嫣然【白居易霓裳羽衣歌】秋泉【张碧美人梳头】纎纎【秦韬玉吹笙歌】金槽【李贺秦王饮酒】春风【顾况郑女弹筝歌】楚歌【李白示金陵子】璧月【王毂玉树曲】与倚【杜牧题元处士髙亭】鸾钗【李商隠河阳诗】星稀【李廓鸡鸣曲】夜来【卢嗣立望九华山】定为【王建伤隣家鹦鹉词】
　　伯劳飞迟燕飞疾黄金如斗不敢惜家家楼上如花人爱君芙蓉婵娟之艶色相逢之处花茸茸织成歩障银屏风中有流蘓合欢之寳帐巫云蜀雨遥相通长檠髙张照珠翠落花声底仙娥醉金钿正舞石榴裙罗荐已襞鸳鸯被姮娥弄箫香雨收蟾蜍正向清夜流青琐银簧云母扇罗帏翠幕珊瑚钩君不见西施緑珠顔色可倾国梦断美人沉信息可怜荧荧玉镜防碧草迷人归不得不如尽此花下欢时闻杂佩声珊珊一防芳心为君死防被东风暗折防
　　伯劳【李绅莺莺歌】黄金【髙适行路难】家家【韦荘长安春】爱君【李白寄逺】相逢【卢仝喜逢郑三逰山】织成【白居易素屏謡】中有【韦应物长安道】巫云【李贺湘妃】长檠【韩愈短灯檠歌】落花【荘南杰阳春曲】金钿【韩翃赠别太常李博士兼寄两省旧逰】罗荐【上官仪八咏应制】姮娥【陈陶将进酒】蟾蜍【吴融古离别】青【王翰飞燕篇】罗帏【唐彦谦咏葡萄】君不【释贯休偶作】梦断【李中暮春懐故人】可怜【常浩寄逺】碧草【温庭筠堂堂曲】不如【鲍君徽惜花吟】时闻【杜甫郑驸马宅宴洞中】一防【戴叔伦相思曲】防被【钱珝未展芭蕉】
　　二月三月花啼莺相唤亦可聼花里娇莺百般语玉容惊觉浓睡醒明眸渐开转秋水长钗坠髪双蜻蜓苎萝西子见应妬白咽红颊长眉青灵芸整鬓歩摇折双成腻脸偎云屏曾卧巫云见神女大都相似更娉婷二月三月花如霰等闲弄水浮花片罗衣防着浑是花映叶多情隠羞面石榴裙裙蛱蝶飞水晶鹦鹉钗头颤闲花照月愁洞房好鸟迎春歌后院明珠歩障幄黄金芳筵银烛一相见锦姝绣妾何纷纷一一皆胜赵飞燕花自飘零日自曛霏红拂黛怜玉人携手共惜芳菲节二月三月江南春
　　二月【孟郊伤春】啼莺【韦应物聼莺曲】花里【徐铉月真歌】玉容【张碧美人梳头】明眸【崔珏美人尝茶行】长钗【温庭筠夜宴謡】苎萝【王毂红蔷薇歌】白咽【韩愈华山女】灵芸【李沇方响歌】双成【李咸用逺公亭牡丹】曾卧【秦韬玉吹笙歌】大都【罗虬比红儿诗】二月【崔颢行路难】等闲【元稹古艳诗】罗衣【刘庭琦奉和圣制瑞雪篇】映叶【白居易牡丹芳】石榴【常建古兴】水晶【韩偓忍笑】闲花【乔知之和李侍郎古意】好鸟【李白题东溪公幽居】明珠【吕温刘郎浦口号】芳筵【刘禹锡伤秦姝行】锦姝【释贯休洛阳尘】一一【权徳舆放歌行】花自【赵嘏赠天卿寺神亮上人】霏红【杨巨源杨花落】携手【田娥携手曲】二月【徐铉月真歌】
　　【此篇用徐铉二句】
　　风巢嫋嫋春鵶鵶飞来飞去落谁家百尺珠楼临狭斜满楼珠翠胜吴娃蛮弦代写曲如语可怜锦瑟筝琵琶寻声暗问弹者谁美人顔色娇如花防翠施红竞春日更出梅妆弄晩霞黄帘緑幙朱户闭飞琼夜入云軿车含情为君再理曲胧胧斜月悬灯纱蛾眉婵娟又宜笑枕席初开红扇遮月涌薄烟花防水长袖拂靣为君起金蟾呀呀兰烛香移枕重眠晓衾里
　　风巢【孟郊济源寒食】飞来【刘希夷白头吟】百尺【蒋维翰怨歌】满楼【韦荘陪金陵府相中堂夜宴】蛮弦【温庭筠春江花月夜】可怜【崔颢渭城少年行】寻声【白居易琵琶行】美人【卢仝有所思】防翠【李峤拟古东飞伯劳西飞燕】更出【张贲和鲁望白菊】黄帘【韩愈短灯檠歌】飞琼【顾况梁广尽花歌】含情【李叔卿江南曲】胧胧【释皎然春夜赋得漉水囊歌送郑明府】蛾眉【王翰赋得明星玉女坛送亷察尉华隂】枕席【阎立夲巫山髙】月涌【释贯休寒月送士入天台】长防【李白白纻词】金蟾【李贺荣华乐】移枕【王建春词】
　　菖花发艶无人识隔院闻香谁不惜渡头翠栁艳明眉宅后緑波栖画鹢王孙草色正如烟花様还如镂玉钱花际徘徊双蛱蝶悠扬只在此花前花前独立无人防树间春鸟知人意绵绵蛮蛮如有情撩花狎鸟含春思中有佳人画阁深宻藏香蕊蝶难寻花下偶然吹一曲世上未尝闻此音相思为折三花树黄鹂欲栖白日暮鸣机札札停金梭博山炯炯吐香雾千金丽人卷绡幕懐里不知金钿落红妆透出水晶帘侍儿扶下蕊珠阁廻鸾舞凤意自娇醉时红脸舞时腰身前影后不相见见之令人魂魄消蜡焰煌煌天日在鹦鹉隔帘呼再拜细腰频换鬰金裙绮衣复有蒲萄帯见罢翻令恨识迟酒满金船花满枝一枝为授殷勤意唯有春风子细知菖花【李徳裕鸳鸯篇】隔院【孙鲂防牡丹】渡头【杜甫清明】宅后【韦荘冬日长安感志寄献虢州崔郎中】王孙【薛宜僚别青州妓段东美】花様【皮日休奉和鲁望白菊】花际【刘希夷公子行】悠扬【吕温夜后把火防花南园招李十一兵曹不至】花前【赵嘏遣兴】树间【司空图冯燕歌】绵绵【韦应物聼莺曲】撩花【元稹上阳白髪人】中有【罗虬比红児诗】宻藏【刘兼海棠花】花下【曹唐小逰仙诗】世上【释皎然戞铜椀为龙吟歌】相思【李白鸣臯歌】黄鹂【刘长卿戯赠于越尼子歌】鸣机【温庭筠七夕】博山【刘禹锡更衣曲】千金【沈佺期凤箫曲】懐里【韩偓五更】红妆【顾况宫词】侍儿【无名氏明月湖醉后蔷薇花歌】廻鸾【戴叔伦白纻词】醉时【雍陶状春】身前【张谔百子池】见之【薛馧赠郑女郎】蜡焰【李咸用富贵曲】鹦鹉【项斯梦逰仙】细腰【李商隠牡丹】绮衣【上官仪八咏应制】见罢【卢伦宴席赋得姚美人搊筝歌】酒满【髙骈赠歌者】一枝【薛涛酬辛贠外折花见遗】唯有【葛鵶儿防仙诗】
　　金楼美人花屏开红妆寳镜珊瑚防碧纱如烟隔语千呼万唤始出来欲来不来夜未央欲出不出脂粉香几处折花惊蝶梦几时涂额借蜂黄琴上只闻交颈语镜中嬾作孤鸾舞始得一笑樽酒前锦筵红烛月未午美人二八靣如花鹦鹉杯中弄紫霞犀屏象荐杂罗列帘幙深垂烛斜开衾防烛愿侍寝暖香惹梦鸳鸯锦横钗欲堕垂着肩身作匡牀臂为枕翡翠被重蘓合薫肌理细腻骨肉匀满懐春色向人动暖得曲身成直身珊瑚叶上鸳鸯鸟交颈千年尚为少暗中惟觉绣鞋香觉后忽闻清漏晓天星牢落鸡喔吚翠眉蝉鬓生别离片时欢娱自有极为君起唱长相思
　　金楼【韦荘上春词】红妆【王翰飞燕篇】碧纱【李白乌夜啼】千呼【白居易琵琶行】欲来【韦应物汉武帝杂歌】欲出【李端防阳曲】几处【包何和程贠外春日东郊即事】几时【李商隠酬崔八早梅有赠兼示之作】琴上【崔珏和友人鸳鸯之作】镜中【徐铉月真歌】始得【独孤及自东都还濠州奉酬王八諌议见赠】锦筵【岑参与独弧渐道别长句】美人【顾况逺思曲】鹦鹉【李峤奉和圣制幸韦嗣立山荘应制】犀屏【郑嵎津阳门诗】帘幙【李约病中宿宜阳馆闻雨】开衾【李暇拟古东飞伯劳歌】暖香【温庭筠菩萨蛮】横钗【王建织锦曲】身作【元稹冬白纻歌】翡翠【阎徳隠薛王花烛行】肌理【杜甫丽人行】满懐【赵嘏新先軰每有宴集必资清谈书此奉贺】暖得【孟郊答友人赠炭】珊瑚【卢照隣行路难】交颈【李徳裕鸳鸯篇】暗中【韩偓五更】觉后【权徳舆待漏假寐梦归江东旧居】天星【韩愈天星送杨凝郎中贺正】翠眉【卢仝有所思】片时【陆敬七夕赋咏成篇】为君【李贺夜坐吟】
　　妾家髙楼连苑起红粉新妆胜桃李能使行人驻马防不知金勒谁家子肌肤白玊秀且鲜骑入桃花杨栁烟愿得春风吹更逺莫向楼前坠马鞭
　　妾家【张籍节妇吟寄东平李司空师道】红粉【阎徳隠薛王花烛行】能使【崔颢代闺人答轻薄少年】不知【李建勲春雪】肌肤【卢仝秋梦行】骑入【顾况露青竹鞭歌】愿得【李渉聼歌】莫向【赵嘏送沈单作尉江都】
　　鸳鸯池上两两飞中有鲤鱼长且肥锦羽相呼暮沙曲石黛碧玉相因依乱花织锦栁撚线呉姬越女羞上机不寒不热好时节小庭半坼红蔷薇一旦逢君感君意金榜重楼开夜扉劝君莫惜芳尊酒劝君莫惜金缕衣我有娇靥待君笑玉钗挂缨君莫违君不见陌上花地上渐多枝上稀
　　鸳鸯【王勃临髙台】中有【岑参热海行送崔侍御还京】锦羽【李羣玉鸂】石黛【杜甫阆水歌】乱花【秦韬玉贵公子行】吴姬【释齐已还人巻】不寒【白居易秋日与张賔客舒著作同逰龙门】小庭【张泌春晩謡】一旦【王翰飞燕篇】金榜【岑羲夜宴安乐公主新宅】劝君【温庭筠醉歌】劝君【薛能金缕衣】我有【卢仝楼上女児曲】玉钗【李白白纻词】君不【贺兰进明行路难】地上【张籍防客词】
　　茂苑绮罗佳丽地楼上楼前尽珠翠拨开珠翠待相逢一花一竹如有意宻竹繁花掩映间朱唇一防桃花殷桂形浅拂梁家黛緑云轻绾湘娥鬟东隣起様裙腰濶玊歩逶迤动罗袜金粟装成扼臂环蓝丝重勒金条脱入时妆束好腰身翠为防叶垂鬓唇剪绮裁红妙春色金泥文采未足珍有时倚槛垂双袂衣袂障风金缕细舒罗散縠云雾开青天白日花草丽邂逅佳期过早梅春风一畨琴上来飞鸟衔花日将没彤霞着地红成堆众中遗却金钗子牵我心灵入秋水留情深处驻横波三尺屏风隔千里此身愿作君家燕飞入君家彩屏里茂苑【白居易长洲曲新词】楼上【元稹连昌宫词】拨开【黄防啓帐】一花【刘长卿戯赠于越尼子歌】宻竹【吴融新安道中玩流水】朱唇【岑参醉窦子美人】桂形【李羣玉醉后赠冯姬】緑云【李咸用谢僧寄茶】东隣【孙棨题妓王福娘墙】玊歩【上官仪和太尉戯赠髙阳公】金粟【罗虬比红児诗】蓝丝【曹唐蕚緑华将归九疑留别许真人】入时【叚成式嘲飞卿】翠为【杜甫丽人行】剪绮【崔日用奉和立春逰苑迎春应制】金泥【李徳裕鸳鸯篇】有时【刘兼登郡楼书事】衣袂【王初送王秀才谒池州呉都督】舒罗【沈佺期七夕曝衣篇】青天【韩愈忆昨行和张十一】邂逅【刘商送王贞】春风【卢仝题禇遂良孙庭竹】飞鸟【常建古兴】彤霞【张碧惜花】众中【王建宫词】牵我【李宣古聼蜀道士琴歌】留情【许浑晨起西楼】三尺【温庭筠吴苑行】此身【韩偓不见】飞入【李白观元丹丘坐巫山屏风】
　　珊瑚碧树交枝柯池邉月影闲婆娑碧桃花下美人过青黛画眉红锦鞾绕树重重履迹多呉娃捧酒横秋波劝饮花前金叵罗香汗防渍朱顔酡凤低蝉薄愁双蛾敛笑凝眸意欲歌萧萧笛声相和慢处声迟情更多海燕双飞意若何
　　珊瑚【韩愈石鼓歌】池邉【罗隠官池秋夕】碧桃【陆防野井】青黛【李白对酒】绕树【张籍和裴仆射防樱桃花】吴娃【张碧鸿沟】劝饮【唐彦谦送许户曹】香汗【杨衡白纻歌】凤低【温庭筠七夕】敛笑【李商隠闻歌】萧萧【刘长卿王昭君歌】慢处【卢纶宴席赋得姚美人拍筝歌】海燕【王叡燕】
　　明月二八灯五枝绮髙挂红绡帷月明灯光两相照时时醉拥双蛾眉佳人且莫吹参差案前罗列尊与巵琼英动摇钟乳碧持此赠君君饮之咽入香喉爽红玉红顔白靣花映肉回眸一笑百媚生如蛾双眉长帯緑蛾眉婵娟断人肠龙脑入缕罗衫香金炉沈烟酷烈芳緑衣宛地红倡倡连理香裙石榴色盘龙斗帐琥珀光丝防玊缸酒如乳琼镌狒狇绕觥舞灯花落地复落牀帘外月华庭欲午美人醉赠珊瑚钗春兴酒香熏肺腑锦幕云屏深掩扉身偎玊帐香满衣夜半酒醒人不觉应是行云未拟归髙楼漏滴金壶水寳帐鸳鸯春睡美日出扶桑一丈髙犹在浓香梦魂里
　　明月【刘方平代宛转歌】绮【吕温上官昭容书楼歌】月明【王建白纻歌】时时【戴叔伦行路难】佳人【释皎然同李中丞洪水亭夜集】案前【郑嵎津阳门诗】琼英【李渉春山三朅来】持此【卢纶陈翃郎中北亭送侯钊侍御赋得帯氷流歌】咽入【崔珏美人尝茶行】红顔【杜甫暮秋枉裴道州手札率尔遣兴】回眸【白居易长恨歌】如蛾【施肩吾效古词】蛾眉【王适江上有懐】龙脑【李贺啁少年】金炉【王琚美女篇】緑衣【陈陶蜀葵咏】连理【阎徳隐薛王花烛行】盘龙【李颀郑樱桃歌】丝防【岑参青门歌送张判官】琼镌【林寛曲江】灯花【元稹夜别筵】帘外【韦荘赠峩嵋山弹琴李处士】美人【薛逄醉春风】春兴【释齐已寄萍乡唐廪正字】锦幙【钱起效古秋夜长】身偎【释贯休别杜将军】夜半【窦巩秋夕】应是【韩琮霞】髙楼【牛殳方响歌】寳帐【牛峤应天长】日出【刘义偶书】犹在【温庭筠春江花月夜】
　　丽人映月开铜铺堂前锦褥红地炉凤钗翠翘双宛转卷帘满地铺毺月华吐艳明烛烛烛龙安敢停斯须水晶帘箔云母扇孔雀翅尾蛟龙须牀中绣被巻不寝相与博塞为欢娱各把沉香双陆子画栏红紫鬬摴蒱彩镂方牙着腕轻循环落落如弄珠乍防皓腕映罗防玉盘纎手撒作卢香嚢盛烟绣结络燕裙赵袂萦辘轳蛮锦花多春防窄王昭君妹写真图丹青欲画无好手道子虽来画得无
　　丽人【李贺夜来乐】堂前【薛馧赠郑女郎】凤钗【徐凝郑女出参丈人词】卷帘【韩翃赠兖州孟都督】月华【韦荘练篇】烛龙【崔珏道林寺】水晶【崔颢邯郸宫人怨】孔雀【李商隠烧香曲】牀中【李白长相思】相与【杜甫今夕行】各把【花蕊夫人宫词】画栏【李羣玉湘妃庙】彩镂【李洞龙州韦郎中先梦六赤后因打叶子以诗上】□环【赵牧对酒】乍防【权徳舆放歌行】玊盘【岑参玉门闗盖将军歌】香嚢【吕温上官昭容书楼歌】燕裙【顾况瑶草春】蛮锦【张碧逰春引】王昭【白居易嘲雪中马上妓】丹青【黄文湘江】道子【元稹酬乐天复言】
　　美人夜坐月明里劳动更裁新様绮剔尽灯花夜夜心复恐兰膏汚指百朶排花蜀缬明双双素手剪不成可中用作鸳鸯被似能未能最有情灯底裁缝剪刀冷美人不眠怜夜永西风罗幕生翠波梧桐叶下黄金井美人【释皎然风入松】劳动【王建酬于汝锡晓雪见寄】剔尽【唐彦谦无题】复恐【张籍白纻歌】百朶【无名氏斑竹簟】双双【崔颢行路难】可中【罗隠绣】似能【李白示金陵子】灯底【白居易空闺怨】美人【戴叔伦白纻词】西风【李贺夜坐吟】梧桐【姚月华楚妃怨】
　　美人红妆色正鲜芳姿艳态妖且妍髙楼云鬟弄婵娟影拂妆堦玳瑁筵美人为我弹五弦一弦一柱思华年凤箫龙管寂不喧此曲有意无人传美人醉语园中烟欲笑不笑桃花燃夭桃下背花眠风光何处最可怜美人遥望西南天一道月光横枕前但教心似金钿坚梦魂可以相周旋
　　美人【岑参炖煌太守后庭歌】芳姿【杨衡白纻歌】髙楼【王建秋夜曲】影拂【王勃落花落】美人【韦应物五弦行】一弦【李商隠锦瑟】凤箫【卢纶宴席赋得姚美人拍筝歌】此曲【李白长相思】美人【李贺牡丹种曲】欲笑【施肩吾夜宴曲】夭桃【徐凝长庆春】风光【李郢阳羡春歌】美人【张籍伤歌行】一道【元稹望喜驿】但教【白居易长恨歌】梦魂【髙适赋得还山吟送沈四山人】
　　君不见红闺少女端正时春防艶妆莲一枝碧弄娇梳洗晩花上乞得蜘蛛丝教看蔷薇吐金蕊窃聼琴声碧里只学吹箫便得仙得成比目何辞死寳扇迎归九华帐半睡芙蓉香荡漾楼前弱栁摇金缕天外明河翻玊浪夜光玉枕栖凤凰却嫌鹦鹉绣鸳鸯晓帘串防蜻蜓翼暖日斜明防蝀梁玉盘倾泻真珠滑金炉星歕灯花发锦衣罗袂逐春风绣幕纱俨秋月秋月春风等闲度朱门别见红妆露风度遥闻语笑声月明休近相思树小园花艳蝶初飞春花落尽蜂不窥不堪花落花开处妾容与此同盛衰若遣花开只笑妾玉房掣锁声翻叶细雨蒙蒙入绛纱玊筯防防湿红颊瑶琴能写此时情玉枕晓憎帘外声小婢不须催柘弹海棠花下打流莺
　　君不【王諲后庭怨】春防【陈陶独摇手】碧【施肩吾夜宴曲】花上【刘言史七夕歌】教防【张碧林书记蔷薇】窃聼【李白示金陵子】只学【髙骈闻河中王铎加都统】得成【卢照隣长安古意】寳扇【王维洛阳女児行】半睡【皮日休夜防问答】楼前【牟融春逰】天外【花蕊夫人宫词】夜光【李贺许公子郑姬歌】却嫌【无名氏杂诗】晓帘【李商隠河阳诗】暖日【韦蟾岳麓道林寺】玉盘【无名氏琵琶】金鑪【刘禹钖秋萤引】锦衣【吴少微怨歌行】绣幕【卢纶宴席赋得姚美人拍筝歌】秋月【白居易琵琶行】朱门【司空图冯燕歌】风度【吕温看浑中丞山桃花初有他客不通晩方得入】月明【王初即夕】小园【罗隠寄前宣州窦常侍】春花【贺兰进明行路难】不堪【李幼卿寄独孤常州兄】妾容【乔知之折杨栁】若遣【释皎然长门怨】玉房【顾况乌啼曲】细雨【温庭筠春日雨】玉筯【裴説闻砧】瑶琴【雍裕之聼弹沈湘】玊枕【殷文圭鹦鹉】小婢【郑谷山鸟】海棠【王建宫词】
　　珠箔银屏昼不开夭花愁艳蝶飞回俱飞蛱蝶元相逐并是今朝鹊喜来明朝鬬草多应喜今朝欢喜縁何事春日偏能惹恨长春风也是多情思寂寂风帘信自垂银灯空照不眠时扇里细妆将夜并月中流艶与谁期侧聼空堂闻静响都大此时深怅望影笼残月到前风引漏声过枕上半欲天明半未明緑残梦晓闻莺莺偷旧韵还成曲不忿朝来鹊喜声
　　珠箔【平会谒李相不遇】夭花【韦荘上春词】俱飞【杜甫进艇】并是【权徳舆得卫抚州报喜而有作】明朝【司空圗灯花】今朝【白居易欢喜偈】春日【贾至春思】春风【韩愈风折花枝】寂寂【郑谷春暮咏懐寄集贤韦起居衮】银灯【李冶感兴】扇里【杨师道阙题】月中【李商隠曲池】侧聼【韩偓地炉】都大【来鹄鄂渚清明日与乡友登头陀山】影笼【曹唐题子侄书院双松】风引【无名氏长信宫】半欲【元稹春晓】緑【李益奉和武相公春晓闻莺】莺偷【罗隠过废江寕县】不忿【李端闰情】
　　君如天上雨为逐春风斜君为河邉草斫却园中花斜日空园花乱飞韶风澹荡无所依为君裁破合欢被寂寞洞房寒烛防红粉邀君在何处青春背我堂堂去终须一夜抱琴来含羞敛态劝君住落花飞絮正纷纷停辛伫苦留待君不语思量梦中事妾身愿作巫山云君如【张籍懐别】为逐【李白古意】君为【辛智赋诗】斫却【曹邺恃宠】斜日【韩偓避地寒食】韶风【张乔杨花落】为君【温庭筠织锦词】寂寞【赵嘏洞庭寄所思】红粉【孟浩然长乐宫】青春【薛能春日使府寓懐】终须【白居易杨家南亭】含羞【权徳舆杂兴】落花【郑谷结绶鄠郊縻摄府署偶有是咏】停辛【李商隠河内诗】不语【崔珏美人尝茶行】妾身【戴叔伦相思曲】
　　儿家夫壻多轻薄花里乱飞金错落怜香偏绕绮罗衣汗霑粉汚不再着我有娇蛾待君扫皆言贱妾红顔好妾年二八顔如花胸前空帯宜男草满庭春露落花初管领春风总不如似妾倾心在君掌心里犹嫌花様踈银灯煌煌夜将乆为君挑鸾作腰绶此时望君君不来此时空牀难独守君今夜夜醉何处连袂踏歌从此去愿逐月华流照君蜡烛啼红怨天曙
　　儿家【崔颢代闺人答轻薄少年】花里【韦荘病中闻相府夜宴戏赠集贤卢学士】怜香【徐夤蝴蝶】汗沾【白居易缭绫】我有【卢仝楼上女児曲】皆言【蒋维翰怨歌】妾年【李昻赋戚夫人楚舞歌】胸前【于鹄题美人】满庭【刘沧题桃源处士山居留寄】管领【王建寄蜀中薛涛校书】似妾【王昌龄行路难】心里【李询赠织锦人】银灯【权徳舆放歌行】为君【李贺染丝上春机】此时【崔液拟古神女宛转歌】此时【骆賔王代女道士王灵妃赠道士李荣】君今【元稹忆逺曲】连袂【储光羲蔷薇篇】愿逐【张若虚春江花月夜】蜡烛【李商隠燕防冬】
　　百尺金梯倚银汉北斗七星横夜半夜半醒来红蜡短空持感激终昏旦宿昔梦见之日照玲珑幔始下芙蓉楼故衣未及换为君裁舞衣緑夹殷红垂锦叚为君薫衣裳博山吐香五云散画帯双花为君结时时欲得横波盼莫愁帘中许合欢珊瑚枕腻鵶鬟乱三更风作切梦刀时闻寒雁声相唤所以倾国倾城人别易防难长自叹情似蓝桥桥下水碧海之波浩漫漫抽刀断水水更流挥刃割情情不断
　　百尺【李颀郑樱桃歌】北斗【沈佺期古歌】夜半【皮日休春夕酒醒】空持【李徳裕南梁行】宿昔【崔湜饯唐州髙使君赴任】日照【韩王从善蔷薇诗呈东海侍郎徐铉】始下【丁仙芝江南曲】故衣【曹邺杏园即席上同年】为君【张祜墙头花】緑夹【张碧林书记蔷薇】为君【白居易太行路】博山【韦应物长安道】画帯【温庭筠三洲词】时时【郑仁表赠妓洛真】莫愁【李贺许公子郑姬歌】珊瑚【鹿防扆思越人】三更【施肩吾古别离】时闻【裴説闻砧】所以【释贯休拟君子有所思】别易【韩偓复偶见】情似【唐彦谦无题】碧海【孟郊出门行】抽刀【李白宣州谢朓楼饯别校书叔云】挥刃【戴叔伦相思曲】
　　剪妾身上巾与郎作轻履殷勤为防初着时持此相怜保终始注我壶中醪与郎回马头明日分飞倘相忆合欢叶堕梧桐秋百尺寒泉辘轳上辘轳一转一惆怅暗啼罗帐空自怜十二金钗独相向与郎年少为婚姻忍使黛蛾常不伸风条月影皆堪重泪草伤花不为春云母空晓烟薄散入珠帘湿罗幕日髙深院断无人风动玲珑水晶箔莫道断丝不可续莫言朝花不复落归来防取明镜前愿倚郎肩永相着
　　剪妾【曹邺长相思】与郎【姚月华制履赠杨逹】殷勤【张籍寄衣曲】持此【骆賔王代女道士王灵妃赠道士李荣】注我【栁宗元逰南亭夜还叙志】与郎【孟郊车遥遥】明日【独孤及蓬莱驿夜宴赠别姚太守】合欢【王建赠离曲】百尺【王昌龄行路难】辘轳【顾况悲歌】暗啼【刘元叔妾薄命】十二【长孙佐辅古宫怨】与郎【陈羽古意】忍使【鲍溶章华宫行】风条【薛能折杨栁】泪草【元稹和乐天刘家花】云母【温庭筠阳春曲】散入【岑参白雪歌送武判官归京】日髙【李商隠访人不遇留别馆】风动【卲楚苌题马侍中燧木香亭】莫道【吴融古离别】莫言【刘云偼妤怨】归来【李白长相思】愿倚【韩偓意绪】
　　摇荡春光千万里无情最恨东流水闻説情人怨别情故作别离应有以红燕自归花自开情人道来竟不来琅玕绣叚安可得玉管珠弦莫急催忽枉情人吐芳讯洞房偏与更声近饮罢莫持红烛行花前毎被青蛾问两情纒绵忽如故两情宛转如萦素慢凝秋水顾情人巫云峡雨飞朝暮君不见天津桥下东流水演漾緑蒲涵白芷将刀斫水水复连无情之物尚如此
　　摇荡【栁宗元杨白花】无情【唐彦谦秋日感懐】闻説【释皎然送别】故作【徐铉又和八日应令】红燕【殷尧藩馆娃宫】情人【李白春日独坐寄郑明府】琅玕【李中暮春懐故人】玉管【白居易想夫怜】忽枉【王起和李校书雨中自秘省见访诗】洞房【鱼机秋怨】饮罢【李商隠偶题】花前【杜牧重登科】两情【王建七夕曲】两情【张籍白头吟】慢凝【孙光宪南歌子】巫云【荘南杰湘弦曲】君不【蘓颋长相思】演漾【王维寒食城东即事】将刀【戴叔伦相思曲】无情【释贯休行路难】





　　香屑集巻四
　　钦定四库全书
　　香屑集巻五
　　中允黄之隽撰
　　春【十首】
　　门掩杏花丛箫声秘不通有时裁尺素无计惜残红暄入瑶房里春生绮户中畵明金冉冉何处一屏风门掩【李贺恼公】箫声【章孝标都观栽桃】有时【权徳舆相思曲】无计【李中落花】暄入【杨炯和郑讐校内省眺瞩】春生【元稹生春】画明【温庭筠偶题】何处【韩偓草书屏风】
　　腰身如栁枝罗袂罥杨丝园宻花藏易墙髙蝶过迟东风狂不惜南月影顿移多少香闺意非郎谁得知腰身【韩愈辞唱歌】罗袂【李峤清明日龙门逰泛】园宻【吴融出迟】墙髙【温庭筠春日】东风【司空图村西杏花】南月【蒋冽夜飞鹊】多少【牛峤感恩多】非郎【杜牧旧逰】
　　酒助欢娱洽余欢殊未穷娇眠锦衾里髙枕画屏中绮幙残灯敛金炉细炷通良宵惊曙早海日上红酒助【杜审言泛舟送郑卿入京】余欢【张説东都酺宴】娇眠【崔萱古意】髙枕【许浑忆长洲】绮幙【元稹月】金炉【李贺恼公】良宵【卢纶七夕诗】海日【释齐已逰三觉山】
　　晴明强展眉莺啭栁如丝香阁更衣处春风啜茗时剪花惊嵗早翻枕梦人迟羞被夭桃笑游蜂似有期晴明【元稹晴日】莺啭【温庭筠太子西池】香阁【卢殷妾换马】春风【杜甫重过何氏】剪花【孟浩然人日登南阳驿门亭子】翻枕【张祜夏日梅溪馆寄厐舍人】羞被【岑参长门怨】逰蜂【方干题友人山花】
　　春情不可状尽在牡丹房燕入窥罗幙花飞落绣牀沉香薫小像明镜照新妆为送佳人喜蛛丝罥鬓长春情【李羣玉感春】尽在【韩琮牡丹】燕入【张若虚代答闺梦还】花飞【权徳舆相思曲】沉香【李贺答赠】明镜【温庭筠菩萨蛮】为送【元稹蜘蛛】蛛丝【杜甫遣闷】
　　髪冷一梳风钗头缀玉虫靓妆愁日暮妍笑发春丛杨栁萦桥緑桃花落脸红回眸虽欲语鹦鹉在帘栊髪冷【曹松晨起】钗头【韩愈咏灯花】靓妆【李叔卿芳树】妍笑【许敬宗奉和登陜州城楼应制】杨栁【温庭筠握柘词】桃花【陈子良新成安乐宫】回眸【白居易玉真张观主下小女冠阿容】鹦鹉【窦巩少妇词】
　　年光三月里垂栁拂妆防帐喜香烟暖惊曙色催巻帘双燕入写照百花开娣侄徒纎指霞衣整顿裁年光【王维三月三日勤政楼侍宴应制】垂栁【欧阳瑾折杨栁】帐喜【钱起春宵寓直】惊【庾敬休春雪映早梅】巻帘【崔湜同李员外春闺】写照【席豫奉和敇赐公主镜】娣侄【李商隠和郑愚赠汝阳王孙家筝妓】霞衣【韦渠牟歩虚词】
　　髪重疑盘雾簪花举复低玉钩搴翠幙珠履踏金堤栁弱风长在兰深径转迷惜春春已晩新月凤楼西髪重【李贺恼公】簮花【谢偃踏歌词】玉钩【温庭筠菩萨蛮】珠履【许景先阳春怨】栁弱【吴融途中】兰深【刘泊安徳山池宴集】惜春【司空图退居漫题】新月【白居易三月三日祓禊洛滨】
　　寻春与送春荆艳作东邻篱上花当屋溪邉水照人暗香兰露滴爽味茗芽新愿假仙鸾翼俱飞向玉轮寻春【张乔曲江春】荆艳【刘绮荘共佳人守嵗】篱上【温庭筠烧歌】溪邉【岑参陪使君早春东郊逰眺】暗香【武元衡甫搆西亭偶题】爽味【贾岛黄子陂上韩吏部】愿假【朱昼喜陈懿老示新制】俱飞【陈子昻送梁李二明府】
　　暗入心情懒无聊鬬草稀雨残红芍药风艳紫蔷薇昨夜鸳鸯宿今朝蟢子飞徘徊不忍去欲去又依依暗入【元稹生春】无聊【杜牧为人题赠】雨残【李徳忆村中老人春酒】风艳【张祜舞】昨夜【钱起竹屿】今朝【权徳舆玉防体】徘徊【方干陈秀才庭际木兰】欲去【韦荘女冠子】
　　夏【十首】
　　水榭花繁处风帘不碍凉汗妆莲委露衣润麝消香莫惜黄金缕都倾白玉浆双双新燕子时得近雕梁水榭【司空图偶题】风帘【杨凝秋夜聼捣衣】汗妆【元稹梦逰春】衣润【白居易酬郑侍御多雨春空过诗】莫惜【郑谷江梅】都倾【韦渠牟歩虗词】双双【杜甫春日梓州登楼】时得【曹邺长城下】
　　粉汗红绵扑氛氲香气多巻帘凉暗度乗月夜相过掩笑须欹扇含羞未觧罗散香蕲簟滑肢体自婆娑粉汗【白居易和防之梦游春】氛氲【宋之问河阳】巻帘【司空曙立秋日】乗月【张説温泉冯刘二监客舍观妓】掩笑【张谓扬州雨中张十七宅观妓】含羞【沈佺期牛女】散香【许浑夏日戯题郭别驾东堂】肢体【姚合逰阳河岸】
　　向人娇婀娜莲萼捧重防叶动罗帷飏花连锦帐开虫丝交影细萤焰触帘回坐感红绡薄香衫袖窄裁向人【元稹红芍药】莲萼【刘禹锡白大尹寄示新葺水斋十四韵】叶动【许敬宗奉和秋日即事应制】花连【独孤寔奉陪武相公西亭夜宴】虫丝【朱庆余和刘补阙秋园寓兴】萤焰【许浑秋夕宴李侍御宅】坐感【李正封咏露】香衫【白居易柘枝词】
　　已动蒲葵扇防风在緑条新晴防蛱蝶骤雨閙芭蕉茗椀纎纎捧花纹细细挑翻嫌枕席上香汗湿鲛绡已动【白居易蚤夏逰宴】防风【章孝标风不鸣条】新晴【萧至忠陪幸长寜公主林亭】骤雨【郑谷蜀中寓止夏日自贻】茗椀【孟郊防合聨句】花纹【徐夤银结条冠子】翻嫌【王维逰李山人所居因题屋壁】香汗【顾非熊子夜夏歌】
　　栏杆枕芰荷金幌半垂罗清昼开帘坐防凉待扇过玊牕通日气珍簟接烟波莫怪消炎热天将奈尔何栏杆【包何和孟防州闲斋即事】金幌【孟浩然崔明府宅夜观妓】清昼【权徳舆二月二十七日社兼春分有懐简所思者】防凉【炚湋夏夜西亭即事】玉【薛竒童楚宫词】珍簟【李商隠街西池馆】莫怪【王维夏日过青龙寺】天将【韩偓信笔】
　　画来偏觉好罗薄透凝脂栁暗莺啼处荷喧雨到时汗余衫更馥景宴枕犹欹胸雪宜新浴香风不敢吹画来【防贯休上冯使君渡水僧障子】罗薄【白居易杨栁枝】栁暗【牛峤女冠子】荷喧【温庭筠卢氏池上遇雨】汗余【刘禹锡捣衣曲】景宴【崔子向渚山春暮聨句】胸雪【和凝麦秀两岐】香风【卢纶天长乆词】
　　白与粉花连朱栏映转鲜海榴开似火锦石小如钱萤影踈帘外云形绣户前沾黏经汗席须待月光眠白与【潘炎清如玉壶氷】朱栏【裴次元南至日隔仗望含元殿炉烟】海榴【温庭筠海榴】锦石【杜甫秋日防府咏懐奉寄郑监李賔客】萤影【武元衡长安秋夜懐陈京昆季】云形【许浑奉和卢大夫新立假山】沾黏【元稹纪懐赠李六户曹崔二十功曹】须待【岑参汉川山行呈成少尹】
　　直向牀前浴帘帏一任重但惊飞熠燿相忆采芙蓉素腕慙新藕愁眉淡逺峰明朝绮下髪乱緑松松直向【皮日休吴中苦雨寄鲁望】帘帏【殷尧藩乆雨】但惊【杜甫秋日荆南送石首薛明府】相忆【杜荀鹤春宫怨】素腕【郑槩状江南】愁眉【李商隠垂栁】明朝【徐铉赠浙西妓亚仙】髪乱【元稹防真诗】
　　暑气檐前过烟萝更几层花光晴漾漾虫翅晓薨薨衫薄偏憎日钗斜只镂氷扇因秋弃置乍可在炎蒸暑气【韩偓登楼有题】烟萝【韦荘宿山家】花光【许浑春望思旧逰】虫翅【刘禹锡牛相公见示新什谨依夲韵次用以抒下情】衫薄【陈子良新成安乐宫】钗斜【李商隠楚宫】扇因【元稹酬翰林白学士代书一百韵】乍可【贾岛夏夜】
　　曾经纎手里纨扇思何长细葛含风软单衣染焙香嫩茶重搅緑防汗欲销黄犹恐何郎热频回一夕肠曾经【吉中孚妻张氏拾得韦氏花钿以诗寄赠】纨扇【崔萱古意】细葛【杜甫端午日赐衣】单衣【武元衡津梁寺采新茶】嫩茶【李郢春日题山家】防汗【梁锽美人春卧】犹恐【许浑夏日戏题郭别驾束堂】频回【杨巨源上刘侍中】
　　秋【十首】
　　风流随故事乞巧望星河别有穿针处其如月色何坐中灯泛酒卧后幕生波牛女年年渡湾环此地多风流【李端赠李龟年】乞巧【施肩吾乞巧词】别有【权徳舆七夕】其如【韩愈酬马侍郎寄酒】坐中【耿湋宿韦贠外宅】卧后【李商隠镜槛】牛女【杜甫天河】湾环【元稹荥阳郑公以稹寓居严茅有池塘之胜寄诗因献】
　　烛引银河转追凉在北轩疎帘留月魄微路入花源委坠金釭烬葳防玉露繁取琴弹一遍芳意过湘沅烛引【独孤寔奉陪武相公西亭夜宴】追凉【李吉甫夏夜北园即事】疎帘【李商隠街西池馆】防路【储光羲昭圣观】委坠【温庭筠咏寒宵】葳防【曹着曲江亭望慈恩寺杏园花发】取琴【韩偓南亭】芳意【羊士谔南池荷花】
　　雨冷新秋簟荷香入水亭瑞莲开二朶银汉防双星蜡泪垂兰烬蛾眉怨锦屏朦胧残梦里罗幌见飞萤雨冷【元稹闲】荷香【周瑀送潘三入京】瑞莲【徐夤银结条冠子】银汉【杜甫奉酬薛十二丈判官见赠】蜡泪【李贺恼公】蛾眉【赵嘏昔昔盐】朦胧【令狐楚闺人赠逺】罗幌【沈佺期长门怨】
　　凉风移蟋蟀轻露湿红纱花路西施石天河织女家井邉银钏落灯下寳钗斜夜夜犹相送金盘五色瓜凉风【周朴宿刘温书斋】轻露【谢偃踏歌词】花路【綦毋潜送贾恒明府】天河【韦渠牟歩虚词】井邉【裴諴南歌子词】灯下【刘禹锡和微之深春】夜夜【鲍溶秋懐】金盘【王维送孙秀才】
　　秋帐灯华翠罗衣胡粉香盈盈天上艳薄薄睡时妆到处花为雨髙楼月似霜玉壶增夜刻为我忆檀郎秋帐【骆賔王掉歌行】罗衣【徐延夀南州行】盈盈【李羣玉感兴】薄薄【韩偓春闺】到处【钱起送赟法师徃上都】髙楼【王维奉和杨驸马秋夜即事】玉壶【鲍溶白露】为我【沈亚之发石头城寄侯郎】
　　向夕灯稍进余香侍女收彩云飘玉砌初月上银钩夜影防仍薄秋波横欲流画堂帘幙外娇倚钿箜篌向夕【刘长卿寒釭】余香【司空曙晩秋西省寄上李韩二舍人】彩云【赵存约鸟散余花落】初月【许敬宗奉和圣制登三防言志应制】夜影【白行简贡院楼北新栽小松】秋波【李后主菩萨蛮】画堂【刘禹锡同乐天和微之深春】娇倚【韩翃汉宫曲】
　　闲却采莲船金风度绮钱约眉怜翠羽举手整花钿日照纱里霜浓绣帐前异香人不觉一笑独奢妍闲却【钱起江行无题】金风【许敬宗奉和秋日即目应制】约眉【李商隠和孙朴韦蟾孔雀咏】举手【常非月咏谈容娘】日照【韦应物拟古诗】霜浓【裴次元赋得亚父碎玉斗】异香【司空图月下留丹灶】一笑【薛能牡丹】
　　洞户斜开扇晴画夹衣红楼三十级金雁一双飞对月光宜并偎风力尚微湿花低桂影遥惹五香归洞户【白居易府西池北新葺水斋】晴【杜牧闺情】红楼【李商隠和孙朴韦蟾孔雀咏】金雁【温庭筠菩萨蛮】对月【钱众仲玉壶氷】偎风【吴融燕雏】湿花【钱起月下洗药】遥惹【杨巨源艳女词】
　　噤防防寒早檀妆慢裹头鸟窥临槛镜花入曝衣楼隔牖风惊竹搴帘月上钩紫兰秋露湿向我手心流噤防【牛僧孺李蘓州遗太湖石竒状絶伦因题】檀妆【张祜陪范宜城北楼夜宴】鸟窥【司空图偶题】花入【李贺七夕】隔牖【王维冬晩对雪忆胡居士家】搴帘【武元衡酬严维秋夜见寄】紫兰【杨巨源赠侯侍御】向我【刘义姚秀才爱予小剑因赠】
　　风露动相思梧桐碧玉枝旋书红叶落闲捻紫箫吹里怜灯暗泉邉待月欹一宵犹几许寜觉晓钟迟风露【韩偓早归】梧桐【令狐楚逺别离】旋书【司空图秋景】闲捻【杜牧杜秋娘诗】里【李百药咏萤火示情人】泉邉【释齐已谢人惠紫栗拄杖】一宵【曹松除夜】寜觉【钱起秋夕与梁锽文宴】
　　冬【十首】
　　馥馥香犹在胭脂拂紫绵最宜红烛下拈向翠眉邉好月曾同歩寒宵几独眠熨来身热定容得许多怜馥馥【郑孺华赋得生刍一束】胭脂【李贺谢秀才有妾缟练改从于人】最宜【刘禹锡抛毬乐词】拈向【吉中孚妻张氏拾得韦氏花钿】好月【孟贯懐果上人】寒宵【李徳忆葛藤木禅牀】熨来【呉融个人】容得【常非月咏谈容娘】
　　携手谢娘归香迎歩履飞自怜回雪影强拂防花衣麝炷腾清燎龙梭静夜机侍儿催画烛相见也依依携手【韩翃送李舍人携家归江东觐省】香迎【储光羲夜观妓】自怜【李义府堂堂词】强拂【项斯落第后寄江南亲友】麝炷【唐彦谦玫瑰】龙梭【张文恭七夕】侍儿【白居易题周皓大夫新亭子】相见【岑参题平阳郡汾桥邉栁树】
　　委作金炉焰多情识异香带盘红鼹鼠帔晕紫防榔绮叚铺繁褥鲛绡熨下裳玊杯寒意少檐外月如霜委作【元稹感石榴】多情【栁中庸幽院早春】带盘【张祐少年乐】帔晕【白居易江南喜逢萧九彻因话长安旧逰】绮叚【吴融绵竹山】鲛绡【李商隠微先生】玉杯【张谔岐王席上咏美人】檐外【耿湋宿韦贠外宅】
　　共赋瑶防雪终难状此心玉花珍簟上琼树粉墙隂绣阁香灯防红炉夜火深畵楼初梦断寂寂不成吟共赋【卢纶酬畅博士当感懐】终难【韩偓寄京城亲友】玊花【徐彦伯芳树】琼树【杨巨源春日奉献圣夀无疆词】绣阁【韦荘清平乐】红炉【许浑早发中岩寺别契直上人】画楼【温庭筠握柘词】寂寂【钱起江行杂诗】
　　素手抽针冷添香暖气来风前千片雪外一株梅却畧青鸾镜全分白玉防中门不曾出闭了又重开素手【李白子夜四时歌】添香【崔偹奉陪武相公西亭夜宴】风前【刘威伤春感懐】外【杨炯梅花落】却畧【温庭筠和周繇】全分【薛存诚谒见日将至双阙】中门【张潮长干行】闭了【施肩吾不见来词】
　　咏絮知难敌何人意不降雨声笼锦帐雪影拂琼带火遗金斗抛杯泻玉缸牖光窥寂寞飞鹭白双双咏絮【张泌碧户】何人【贾岛寄栁舍人】雨声【韩偓寒食日沙县雨中防蔷薇】雪影【徐夤白鸽】带火【李商隠拟沈下贤】抛杯【栁中庸春思赠人】牖光【韩愈和崔舍人咏月】飞鹭【姚鹄野寺寓居即事】
　　艳雪凌空散瑶池似不遥两行笼里烛一搦掌中腰香炭金炉暖筝弦玉指调灯花何太喜红迸锦防焦艳雪【韦应物乐燕行】瑶池【张乔青鸟泉】两行【白居易和春深】一搦【李百药少年行】香炭【孟浩然寒夜张明府宅宴】筝弦【元稹寄呉士矩端公】灯花【杜甫独酌成诗】红迸【释齐已谢炭】
　　寒宵几刻长未晓已成妆始辨梅花里初来烛影傍光中疑有焰宻处也寻香小面琵琶婢称嗟响畵堂寒宵【耿湋宿韦贠外宅】未晓【丁仙芝江南曲】始辨【栁道伦赋得春风扇防和】初来【薛能戯题】光中【卢纶题韦员外东斋花树】宻处【李义府堂堂词】小靣【白居易宿杜曲花下】称嗟【刘禹锡和令狐相公谢李侍中寄蒲桃】
　　玉堦残雪在况乃露华凝炽炭烘蹲兽张屏防画蝇香销连理带防软异文绫重锦裁为饰飘然自不胜玉堦【吴融春寒】况乃【杜甫江邉星月】炽炭【刘禹锡歴阳书事】张屏【卢纶早春逰樊川野居】香销【施肩吾起夜来】防软【白居易和微之梦逰春】重锦【羊士谔斋中有兽皮防偶成咏】飘然【杜牧防阳雪夜感懐】
　　兽炎余炭在闲坐但焚香席暖飞鹦鹉裘鲜照鹔鹴锦筵红蜡烛防服紫罗嚢莫惜熏炉夜胭脂落靓妆兽炎【元稹酬叚丞与诸棊流防宿敝居见赠】闲坐【王维春日上方即事】席暖【罗隠投浙东王大夫】裘鲜【杨巨源上刘侍中】锦筵【皇甫松摘得新】防服【刘禹锡酬郑州权舍人】莫惜【温庭筠牡丹】胭脂【唐彦谦红叶】
　　女咏【十首】
　　秦地吹箫女箫鸣凤下空雾帘深杳悄珠缀引胧衣桁侵池翠盘花卷烛红夜来双月满萧史在楼中秦地【韩愈梁国惠康公主挽歌】箫鸣【李白宫中行乐词】雾帘【陆防江南秋懐寄华阳山人】珠缀【柴宿初日照华清宫】衣桁【欧阳玭幽轩】盘花【太宗守嵗】夜来【崔曙奉试明堂火珠】萧史【元稹防真诗】
　　飘渺巫山女知为何处云香销翠羽帐花防石榴裙罗绮留春色帘栊引霁氛襄王梦行雨消息几时闻飘渺【白居易夜闻筝中弹潇湘送神曲】知为【刘长卿湘妃庙】香销【虞世南怨歌行】花防【李元纮相思怨】罗绮【许浑陪少师李相国崔賔客宴狄仆射池亭】帘栊【孙逖宴越府陈法曹西亭】襄王【孟浩然湖中旅泊寄阎九司户防】消息【孟贯懐友人】
　　金钏越溪女西施寜乆微若从巫峡过好取洛川归处处花相引双双燕并飞浣纱春水急看影试新衣金钏【徐延夀南州行】西施【王维西施咏】若从【岑参送周子落第逰荆南】好取【李义府堂堂词】处处【白居易城东闲行因题尉迟司业水阁】双双【杨巨源艳女词】浣纱【崔道融西施滩】看影【姚合逰春】
　　宋玉东象女珠帘玳瑁钩靣花无隔笑月扇未遮羞秀色燃红黛新妆下翠楼又疑神女过拟画碧云收宋玉【梁锽观王美人海图障子】珠帘【温庭筠江南曲】靣花【李百药寄杨公】月扇【李商隠拟意】秀色【张説温泉冯刘二监客舍观妓】新妆【徐坚櫂歌行】又疑【唐彦谦紫薇花】拟畵【司空图秋景】
　　垆邉酒家女相见倍依依溽暑销珍簟轻隂隔翠帏波防空映袜花气近薫衣嫩畏人防损凝腰素一围垆邉【王建邯郸主人】相见【李敬方太和公主还宫】溽暑【皇甫冉同裴少府安居寺对雨】轻隂【温庭筠牡丹】波防【李商隠木兰】花气【陈子良逰侠篇】嫩畏【姚合和王郎中召防牡丹】凝腰【杜牧为人题赠】
　　采莲溪上女花发夜来风竞把琉璃盏偷穿玳瑁栊竹隂初月薄香径小船通为惜鸳鸯鸟徘徊莲叶东采莲【顾况溪上】花发【钱起赋得丛兰曙后色送梁侍御入京】竞把【韦渠牟歩虚词】偷穿【元稹春】竹隂【鱼机暮春有感寄友人】香径【许浑忆长洲】为惜【储光羲江南曲】徘徊【耿湋上巳日】
　　下抛梭女妆成独见时向风摇羽扇对镜弄花枝丛鬓随钗敛纎衫整髻迟为君安首饰少有外人知下【于濆辛苦吟】妆成【刘希夷春女行】向风【刘禹锡玩白菊】对镜【刘驾贾客词】丛鬓【元稹恨妆成】纎衫【杜牧旧逰】为君【张九龄答陈拾遗赠竹簮】少有【杜甫宿昔】
　　秋千细腰女鸾凤影翩翩杂佩含风响轻映体鲜邀人傅香粉为我舞金钿转盼如波眼情教细语传秋千【白居易和春深】鸾凤【栁泌玉清行】杂佩【郑世翼防新婚】轻【权徳舆端午日有衣服防结之贶以诗还答】邀人【王维西施咏】为我【刘禹锡酬乐天醉后狂吟】转盼【温庭筠南歌子】情教【常非月咏谈容娘】
　　十五小家女鸾闺念掌珍理琴开寳匣抱瑟坐花茵两股方安髻双鬟将及人万金酬一顾髙价动殊邻十五【李嘉祐古兴】鸾闺【徐彦伯送金城公主适西蕃应制】理琴【孟浩然寒夜】抱瑟【李愿观翟玉妓】两股【李商隠李夫人】双鬟【王维别弟妹】万金【鲍溶范真传侍御累有寄因酬】髙价【李白赠崔司户文昆季】
　　窈窕双鬟女相逢几许难自堪金屋贮聊取玉琴弹镜仍嫌重垂帘却避寒娇多不肯别犹得暂时防窈窕【白居易续古诗】相逢【刘长川寳剑篇】自堪【皇甫冉见诸姬学玉防体】聊取【常建宿五度溪仙人得道处】镜【韩偓半睡】垂帘【韦应物趋府晓呈两县僚友】娇多【刘复杂曲】犹得【元稹牡丹】

　　香屑集巻五
　　钦定四库全书
　　香屑集巻六
　　中允黄之隽撰
　　艳情【六十首】
　　红豆生南国余隂照北邻栁堤遥认马芳树欲留人烂漫三春媚温暾四气匀緑苔行屐稳来徃蹑遗尘红豆【王维相思】余隂【杜甫上韦左相】栁堤【元稹遣春】芳树【赵嘏旅次商山】烂漫【孙鲂题梅岭泉】温暾【白居易送客春游岭南】緑苔【司空图借居】来徃【张乔懐旧逰】
　　杨栁伴啼鸦緑人似花梦余蟾隠映钗转凤欹斜夜影寄红烛朝光借绮霞既倾南国貌金谷不能夸杨栁【李贺答赠】緑【韦荘菩萨蛮】梦余【黄防寄献梓潼山侯侍御】钗转【韩琮公子行】夜影【钱起赋得巢燕送客】朝光【元稹感石榴】既倾【白居易和微之梦逰春】金谷【李白宴陶家亭子】
　　一防前烛双眸光照人笑时花近眼住处月为隣乍使香闺静从将玉树亲莫嫌春夜短慵起不知晨一防【白居易司马防独宿】双眸【崔宗之赠李十二白】笑时【杜甫即事】住处【李洞寄清演】乍使【陶翰栁陌聼早莺】从将【韩愈春雪间早梅】莫嫌【徐铉离歌词】慵起【吴融和韩侍郎无题】
　　双燕入卢家娇莺语更夸玉封千挺藕金翦一枝花地锦排苍雁春盘擘紫虾隔帘妆掩映眉月引轻纱双燕【刘方平新春】娇莺【王起赋花】玉封【陆龟防京口与友生话别】金翦【公乗亿赋得秋菊有佳色】地锦【李商隠和孙朴韦蟾孔雀咏】春盘【唐彦谦夏日访友】隔帘【贾至侍宴曲】眉月【禇亮咏花烛】
　　春朝紫陌游绿栁半垂沟妙曲逢卢女名香赠莫愁翠钿金压脸花错玉搔头信美虽南国求之不可求春朝【张友正锦带佩呉钩】緑栁【沈佺期三日独坐驩州思忆旧逰】妙曲【张子容除夜乐城逢孟浩然】名香【韩翃寄赠虢州张参军】翠钿【温庭筠菩萨蛮】花错【常理古别离】信美【宋之问使过防阳登凤林寺】求之【杜荀鹤赠聂尊师】
　　拥头珠翠重非妾髻鬟髙照席琼枝秀弹筝玊指劳深情托瑶瑟急语向檀槽持谢隣家子还因梦寐遭拥头【薛能戯题】非妾【陆防古态】照席【李商隠送千牛李将军赴阙】弹筝【项斯欲别】深情【贾至长门怨】急语【李贺感春】持谢【王维西施咏】还因【元稹奉和浙西大夫李徳述梦四十韵】
　　慢脸笑盈盈丹青画不成秋堂丝管动春服绮罗轻暗度南楼月还随北里笙一尊花下酒传得美人情慢脸【李后主菩萨蛮】丹青【吴融绵竹山】秋堂【权徳舆奉和圣制九月十八日赐百寮追赏】春服【崔亘春怨】暗度【杜甫舟中夜雪有懐卢十四侍御弟】还随【宋之问咏钟】一尊【赵嘏汾上宴别】传得【王湾观搊筝】
　　春女顔如玉妆浓酒渐醺留欢殊自惬倾国众皆闻茗爱传花饮香分宿火薫风流心上物罗带石榴裙春女【刘希夷春女行】妆浓【郑谷水林檎花】留欢【刘长卿题冤句宋少卿防留别】倾国【皇甫冉同李蘓州伤美人】茗爱【释皎然李侍御萼宅饮茶】香分【唐彦谦逰南明山】风流【温庭筠菩萨蛮】罗带【郑愔采莲曲】
　　嬝嬝腰疑折春风摆緑杨裙翻绣鸂曲度紫鸳鸯不与花为偶徒思玉在傍巧知人意里蘓合是灵香嬝嬝【张祜舞】春风【释皎然戯呈薛彛】裙翻【白居易题周皓大夫新亭子】曲度【李白代别情人】不与【韦应物对杂花】徒思【韦荘和郑拾遗秋日感事百韵】巧知【杨巨源与李秀才同赋泛酒花诗】蘓合【韦渠牟歩虚词】
　　分明氷玉容莫使外人逢防索飏轻吹罗裙结短封屧廊行欲徧锦帐梦应重笑拟春无力春来起渐慵分明【白居易梦裴相公】莫使【李白湖邉采莲妇】防索【吴融寒食洛阳道】罗裙【李贺恼公】屧廊【戴叔伦逰少林寺】锦帐【李咸用夜吟】笑拟【郑谷水林檎花】春来【崔道融铜雀妓】
　　常矜絶代色最在美人家芳草迷三岛珍蔬折五茄妆新犹倚镜鬟薄不胜花水引春心荡时时出浣纱常矜【武平一妾薄命】最在【苪挺章江南弄】芳草【温庭筠病中书懐呈友人】珍蔬【栁宗元同刘二十八院长述旧言懐感时书事】妆新【唐彦谦蔷薇花】鬟薄【谢偃踏歌词】水引【白居易三月三日祓禊洛濵】时时【王维杂诗】
　　隣女恃其姿花宫未嫁时鬓轻全作影魂荡欲相随宿露低莲脸春风动栁丝水精帘不隔防月有佳期隣女【司空图效陈拾遗子昻】花宫【白居易龙花寺主家小尼】鬓轻【温庭筠太子西池】魂荡【牛峤女冠子】宿露【元稹感石榴】春风【耿湋赠苖贠外】水精【杨巨源和汴州令狐相公白菊】防月【李颀送东阳王太守】
　　入夜花如雪前临风月防钿蝉新翅重金凤小帘开鸟宿池邉树鼯跳竹里苔何当携手去偷采白莲逥入夜【许浑泛舟寻鬰林寺道上人遇雨而返】前临【李洞早春友人访别南归】钿蝉【唐彦谦汉代】金凤【牛峤菩萨蛮】鸟宿【贾岛题李凝幽居】鼯跳【喻鳬逰云际寺】何当【李峤赠杜幽素】偷采【白居易池上】
　　飞花满四怜弦管牡丹晨悬圃珠为树香车玉作轮却成双翅蝶愿得一心人背日分明见红妆带脸春飞花【王勃赠李十四】管【释齐已新燕】悬圃【韩偓漫作】香车【陈嘉言上元夜效小庾体】却成【元稹生春】愿得【权徳舆古意】背日【朱湾送陈偃赋得白鸟翔翠微】红妆【徐夤和仆射二十四丈牡丹】
　　千金好暗逰珠箔曲琼钩艳色夺人目今晨梳我头瑶琴多楚调画扇出秦楼鸎蝶如相引防花兴未休千金【杜牧扬州】珠箔【刘禹锡三阁词】艶色【宋之问浣纱篇】今晨【杜甫晦日寻崔戢李封】瑶琴【权徳舆送崔端公赴度支江陵院】画扇【梁锽崔驸马宅咏畵山水扇】鸎蝶【李商隠南潭上亭防集以疾后至】看花【张乔送郑谷先軰赴汝州辟命】
　　明眸利于月美色艳于莲栁叶来眉上花丛在眼前定应形梦寐故欲伴神仙有意留连我无媒窃自怜明眸【韦荘闺怨】美色【薛能牡丹】栁叶【陈子良新成安乐宫】花丛【元稹寄胡灵之】定应【令狐楚南宫夜直宿寄李给事】故欲【储光羲和徐侍郎中书省玩白云】有意【白居易草词毕遇芍药初开】无媒【温庭筠感旧陈情献淮南李仆射】
　　彷佛梦中来新妆映摽梅凝腰倚风软笑眼对花开竹暗湘妃庙箫闻弄玉台定应云雨内昨夜伴春逥彷佛【唐暄还渭南感旧】新妆【郑世翼防新婚】凝腰【温庭筠观舞妓】笑眼【顾非熊酬陈标评事】竹暗【许浑懐江南同志】箫闻【宗楚客安乐公主新宅侍宴应制】定应【黄防贻李山人】昨夜【张九龄立春日晨起对积雪】
　　玉管箫声合金炉烟霭防素娥尝药去少女櫂舟归羞日遮罗防凌霞曵绮衣春风真有意烟草蝶双飞玉管【韩翃宴呉王宅】金炉【张碧幽思】素娥【朱华海上生明月】少女【李白丹阳湖】羞日【鱼机赠隣女】凌霞【张文恭七夕】春风【令狐楚宫中乐】烟草【于武陵友人南逰不回有寄】
　　妆成桃李春迟日防花频粉重低飞蝶丝斜误着人萦歌怜畵扇流盼整罗巾金谷如相并风流石季伦妆成【孟浩然宴崔明府宅夜观妓】迟日【韦应物荅史馆张学士】粉重【吴融微雨】丝斜【元稹蜘蛛】萦歌【李商隠齐梁晴云】流盼【李愿观翟玉妓】金谷【李徳忆新藤】风流【储光羲秋庭贻马九】
　　兰迎天女佩栁断舞儿腰嘉防宜长日频来向此宵倚楼临緑水隔竹见红蕉口动樱桃破新吹弄玉箫兰迎【崔湜奉和幸韦嗣立山荘应制】栁断【李贺感春】嘉防【蘓颋奉和九日幸临渭亭登髙应制】频来【张乔隠岩陪郑少师夜坐】倚楼【顔胄适思】隔竹【朱庆余杭州卢録事山亭】口动【白居易杨栁枝】新吹【李百药少年行】
　　纨绮拜牀前风流合管弦更怜三五夕可惜十千钱小胆空房怯深情丽曲传羞从面色起阿母在傍邉纨绮【温庭筠感旧陈情献淮南李仆射】风流【姚合曲江防莲花】更怜【方干新月】可惜【鲍溶范真传侍御累有寄因奉酬】小胆【常理古别离】深情【权徳舆酬裴端公八月十五日夜对月见懐】羞从【王维扶南曲】阿母【白居易玉真张观主下小女冠阿容】
　　璨璨真仙子春来见物华一团香絮枕两靣绣裙花色授应难夺腰轻莫自斜绮罗纎手制臂钏透红纱璨璨【杨衡登紫霄峯赠黄仙师】春来【薛能和杨中丞早春即事】一团【白居易能无媿】两靣【刘禹锡和防之深春】色授【周繇嘲叚成式】腰轻【李商隠谑栁】绮罗【宋之问剪防】臂钏【牛峤女冠子】
　　菡蓞红涂粉琉璃薄帯尘玊箫惟送酒琼树亦迷人妆壊频临镜罗轻讵着身娇多情脉脉今夜可怜春菡萏【白居易想东逰】琉璃【元稹酬乐天寄蕲州簟】玉箫【钱起宴崔驸马玉山别业】琼树【温庭筠观舞妓】妆壊【刘禹锡和微之深春】罗轻【孟浩然宴崔明府宅夜观妓】娇多【后唐庄宗阳防梦】今夜【陈嘉言上元夜效小庾体】
　　重碧拈春酒玉盘金屈巵理钗低舞鬓照镜弄蛾眉隔坐应相见开帘不敢窥花房红鸟嘴传语报佳期重碧【杜甫宴戎州杨使君南楼】玊盘【岑参过梁州奉赠张尚书】理钗【温庭筠猎骑词】照镜【司马札蚕女】隔坐【李贺河阳歌】开帘【陆防立春日】花房【白居易感春】传语【赵嘏昔昔盐】
　　开帘弹玉筝共作月中声断续回风度温柔入耳轻欢娱分北里装束学西京坐乆销银烛繁弦曲未成开帘【常建髙楼夜弹筝】共作【耿湋芦花动】断续【韦应物司空主簿琴席】温柔【管雄甫戞玉有余声】欢娱【李峤笙】装束【刘禹锡歴阳书事】乆坐【布爕思乡作】繁弦【杨思道咏琴】
　　黄昏入狭斜相见莫愁家翠羽双鬟妾银蝉半臂花欲将琼树比谁定牡丹夸皎皎非鸾扇兰灯照九华黄昏【王昌龄乌栖曲】相见【刘复春游曲】翠羽【韩翃赠张建】银蝉【韩琮公子行】欲将【李端旅舍对雪】谁定【吴融追咏棠梨花】皎皎【李商隠念逺】兰灯【谢偃踏歌词】
　　团团明月靣红烛乍迎秋纨防呈瑶瑟珠帘上玊钩映环窥灔灔慿槛思悠悠若奉西园夜那吟北渚愁团团【李羣玉龙安寺佳人阿最歌】红烛【张仲素宫中乐】纨防【杨巨源和汴州令狐相公白菊】珠帘【令狐楚宫中乐】映环【刘禹锡和汴州令狐相公到镇改月偶书所懐】慿槛【刘辟登楼望月】若奉【陈政赠窦蔡二记室入蜀】那吟【钱起江行无题】
　　绿沼春光后红楼月上时翦罗成彩字扬折琼枝竹霭疑相近花源暗有期阶前逄阿姊不是故迟迟绿沼【赵嘏昔昔盐】红楼【李中广陵寒食夜】翦罗【吴融个人】扬【刘复逰仙】竹霭【周繇题东林寺虎踣泉】花源【韩翃寄武陵李少府】阶前【李商隠骄儿诗】不是【司空图僧舍贻友】
　　云波横洞房谁醉在花傍镜拂铅华罗薫袴褶香匡牀铺错绣山枕隠浓妆西日慿轻照窥他宋玉墙云波【刘眘虚江南曲】谁醉【贾岛下第】镜拂【李商隠杏花】罗薫【李贺追赋画江潭苑】匡牀【元稹酬翰林白学士代书一百韵】山枕【温庭筠菩萨蛮】西日【白居易玩半开花】窥他【霍总闗山月】
　　日髙春睡足燕语踏帘钩眠罢梳云髻妆成上竹楼试吟青玉案徐动碧牙筹旧事参差梦歌声似带羞日髙【李廓长安少年行】燕语【李贺贾公闾贵壻曲】眠罢【刘方平新春】妆成【杨巨源胡姬词】试吟【杜甫又示宗武】徐动【白居易想东逰】旧事【杜牧别沈处士】歌声【卢纶伦开府席上赋得咏美人名觧愁】
　　紫陌频来日花宜挿鬓红连干驰寳马夭袅带金虫翠敛王孙草香传少女风双蛾留且住相与媚房栊紫陌【张乔将归江淮】花宜【温庭筠海榴】连干【吴融寒食洛阳道】夭袅【李贺恼公】翠敛【罗隠杜处士新居】香传【李峤萱】双蛾【白居易醉中戯赠郑使君】相与【太宗赋帘】
　　网户交如绮轻红约翠纱艳花勾引落白日等闲斜坐望中蝶争栖栁上鸦阳台千万里宋玉次西家网户【张仲素宫中乐】轻红【李羣玉龙安寺佳人阿最歌】艳花【常理妾薄命】白日【韦荘旧居】坐望【徐延夀折杨栁】争栖【刘复春逰曲】阳台【皇甫冉同李蘓州伤美人】宋玉【王维杂诗】
　　朱门暗接连彷佛逐神仙风带舒还卷灯花拂更燃緑珠当座舞卢女隔帘传翠羽流蘓帐玉钗横枕邉朱门【温庭筠感旧陈情五十韵献淮南李仆射】彷佛【卢士玫中秋夜聼歌聨句】风带【谢偃踏歌词】灯花【张谓扬州雨中张十七宅观妓】緑珠【权徳舆八音诗】卢女【梁锽赠歌者】翠羽【王维扶南曲歌词】玉钗【牛峤更漏子】
　　窈窕出兰房娇羞倚画堂细风吹寳袂轻歩宛霓裳宻帐珍珠络香车翠钿装绣腰长命绮无数紫鸳鸯窈窕【王绩咏妓】娇羞【权徳舆相思曲】细风【谢偃踏歌词】轻歩【张祜华清宫和杜舍人】宻帐【李商隠效徐陵体赠更衣】香车【韦荘和郑拾遗秋日感事】绣腰【张説节义太子杨妃挽歌】无数【徐延夀南州行】
　　巧解逄人笑琴棋亦自能畵楼终日闭瑶席几回升绣段装檐额玉钗垂枕棱欢娱方在此耿耿背斜灯巧解【皇甫冉和王给事禁省梨花咏】琴棋【韦荘梁氏水斋】画楼【李商隠清夜怨】瑶席【王季友玉壶氷】绣段【杜甫陪栢中丞观宴将士】玉钗【韩偓三忆】欢娱【卢殷七夕】耿耿【白居易禁中秋宿】
　　春水麴尘波春风白纻歌还应伴西子谁为觅湘娥帘卷莺声急虚蟾影过梦寻何处去金屋冶情多春水【白居易春江闲歩】春风【李益春行】还应【罗隠姑蘓贞娘墓】谁为【梁锽观王美人海图障子】帘卷【吴象之阳春歌】虚【李咸用待旦】梦寻【释齐已渚宫莫问诗】金屋【张谔岐王席上咏美人】
　　绮筵陪一笑怜取眼前人日照罗衣色花连绣户春羽觞倾緑蚁鲙缕落红鳞何必桃源里归来话亦新绮筵【刘禹锡送防阳熊判官孺登府罢归钟陵】怜取【崔莺莺告絶词】日照【于濆古宴曲】花连【王昌龄朝来曲】羽觞【李百药和许侍郎逰昆明池】鲙缕【白居易题周皓大夫新亭子】何必【祖咏清明宴司勲刘郎中别业】归来【裴説见王贞白】
　　春溜满新池潜因倒影窥每逢芳草处还遇艳阳时香出鸳鸯热鬟低翡翠垂晩心应恋水何以浣相思春溜【弓嗣初晦日重宴】潜因【元稹代九九】每逢【于邺客中覧镜】还遇【张九龄蘓侍郎紫薇庭赋得芍药】香出【李贺黄头郎】鬟低【白居易杨栁枝】晩心【杨巨源春日有赠】何以【权徳舆酬蔡十二博士见寄】
　　女浣纱相伴溪仍住若耶祗应随玉树未肯下金车南陌春将晩西陵路稍斜凤媒羞自托脉脉惜年华女浣【白居易和防之春日投简阳明洞天】溪仍【贾岛送鉴周上人】祗应【刘禹锡和西州李尚书】未肯【曹邺恃宠】南陌【孟浩然晩春卧病寄张八】西陵【皇甫冉徐州送丘侍御之越】凤媒【骆賔王櫂歌行】脉脉【杨巨源春晩东归留赠李功曹】
　　闲檐双燕归惜在谢家稀簟委班姬扇摇玉女扉隂隂花院月窄窄楚宫衣懒拂鸳鸯枕鸳鸯逐浪飞闲檐【武元衡归燕】惜在【耿湋宿李永宅忆江南旧逰】簟委【韦荘和薛先辈见寄初秋之作同旧韵】摇【宋之问奉和幸大荐福寺】隂隂【白居易和顺之琴者】窄窄【李商隠效长吉】懒拂【温庭筠南歌子】鸳鸯【李嘉祐春日淇上作】
　　风流洵有余列帐锦屏舒云薄衣初卷日髙头未梳茶炉依緑笋香露湿红蕖照水娇婀娜由来畵不如风流【储光羲贻崔太祝】列帐【张説扈从幸韦嗣立山荘应制】云薄【李峤罗】日髙【白居易常乐里闲居偶题】茶炉【刘禹钖浙西李大夫述梦并浙东元相公酬和斐然继声】香露【武元衡题九华观】照水【唐彦谦九日逰中溪】由来【窦牟天津晓望】
　　羞涩佯牵伴扶行一侍儿新苔侵履湿残月下迟烂漫惟愁晓纒绵防有时爱花持烛防清夜幸同嬉羞涩【韩偓无题】扶行【白居易自题小草亭】新苔【韦应物郡中对雨】残月【韦荘和友人】烂漫【郭利贞上元】纒绵【李白相逢行】爱花【姚合及第后书事】清夜【李峤月】
　　曲径通幽处狺狺欲吠厖桃花迷旧路杨栁映春江堕珥情初洽愁弦意不降能来为伴否欹枕对银釭曲径【常建题破山寺后院】狺狺【无名氏纪逰东观山】桃花【刘长卿送姚八归江南】杨栁【崔国辅题豫章舘】堕珥【温庭筠和周繇】愁弦【万齐融送陈七还广陵】能来【白居易赠东邻王十三】欹枕【成彦雄夜夜曲】
　　娉婷十五六两鬓正藏鸦斜倚纱月娇歌玊树花翠屏更隠现红粉莫咨嗟防与秦楼凤吹箫弄紫霞娉婷【白居易和防之梦逰春】两鬓【陆偶作】斜倚【李羣玉感兴】娇歌【刘复春逰曲】翠屏【常衮早秋望华清宫树】红粉【元稹赠柔之】防与【李商隠送千牛李将军赴阙】吹箫【李峤马武骑挽歌】
　　投梭惜夜迟落日卷罗帷婀娜金闺树防珊玉局棋杏花如有意春草自应知笑向卿卿道髙低枕得宜投梭【王周采桑女】落日【王维晩春闺思】婀娜【张説代书答姜七崔九】防珊【温庭筠咏寒宵】杏花【张祜思归乐】春草【岑参稠桑驿喜逢严河南中丞便别】笑向【施肩吾笑卿卿词】髙低【白居易晏起】
　　琼树乍相鲜曈曈艳绮年陂陀梳碧凤灼烁耀金蝉比雪还胜雪非烟岂是烟仍怜转娇眼半日醉花邉琼树【李频入朝遇雪】曈曈【符子珪芳树】陂陀【李贺恼公】灼烁【魏徴奉和正日临朝应诏】比雪【释齐已水鹤】非烟【释贯休和韦相公见示闲卧】仍怜【梁锽观王美人海图障子】半日【黄损公子行】
　　春风杨栁陌红粉绮罗人映月回雕扇铺花作锦防王昌是东舍宋玉在西隣好保千金体双蛾枕上颦春风【卢仝送卲兵曹归江南】红粉【刘宪折杨栁】映月【张文恭七夕】铺花【马异暮春醉中寄李干秀才】王昌【王维杂诗】宋玉【刘駞駞挽顔令賔】好保【崔璐覧皮先辈盛制因作十韵以寄用伸欵仰】双蛾【冯延已菩萨蛮】
　　风亚珊瑚朶春生荳防枝邀人裁半防劝尔畵长眉有树皆相倚无花不作期梦狂翻惜夜斜月到罘罳风亚【元稹红芍药】春生【韩翃送客逰江南】邀人【李贺谢秀才有妾缟练改从于人】劝尔【于濆织素謡】有树【项斯暮上瞿唐峡】无花【白居易偶作寄朗之】梦狂【韩偓无题】斜月【温庭筠咏寒宵】
　　有美婵娟子应无白璧瑕金弦挥赵瑟香饭进胡麻漏永灯花暗更深月影斜何由身倚玉情愿作蒹葭有美【武元衡晨兴寄赠窦使君】应无【贾岛寄令狐相公】金弦【陈子昻于长史山池三日曲水宴】香饭【王维奉和圣制幸玉真公主山荘】漏永【罗隠大梁见乔诩】更深【谢偃踏歌词】何由【元稹答姨兄胡灵之见寄】情愿【李羣玉龙安寺佳人阿最歌】
　　栁絮伴秋千春风正可怜无心花里鸟来访月中仙舞转回红防书幽截碧牋绣携手约约我一来眠栁絮【栁中庸寒食戏赠】春风【蒋冽古意】无心【韩愈赠同逰】来访【施肩吾及第后夜访月仙子】舞转【温庭筠感旧陈情五十韵献李仆射】书幽【路徳延小児诗】绣【韩偓春闷偶成】约我【贾岛过雍秀才居】
　　结伴戯芳春香衫软着身学颦齐栁嫩索句写梅真已醖看花酒应迷拾翠人风流与才思与尔转相亲结伴【崔知贤上元夜效小庾体】香衫【杜牧书情】学颦【许敬宗奉和登陜州城楼应制】索句【唐彦谦逢韩喜】已醖【刘威早春】应迷【郑谷省试春草碧色诗偶赋】风流【殷遥送杜士瞻楚州觐省】与尔【方干逢孙辂因得李频消息】
　　双眉灯下扫踈牖烛笼纱月色苔堦净香风粉壁遮翠攒千片叶影入一枝花坐乆罗衣皱东方欲晓霞双眉【权徳舆玉防体】疎牖【元稹感石榴】月色【鱼机感懐寄人】香风【孙逖咏楼前海石榴】翠攅【公乗亿赋得秋菊有佳色】影入【方干路支使小池】坐乆【刘禹锡歴阳书事】东方【陆畅云安公主下降奉诏作催妆诗】
　　相思天半楼三五玉蟾秋遮语回轻扇怜香占彩毬倘随明月去试上大堤逰归路羞人问迟回送阿侯相思【姚鹄寄雍陶先辈】三五【方干中秋月】遮语【温庭筠女冠子】怜香【杜牧后池泛舟送王十秀才】倘随【韩偓思归乐】试上【杨巨源防阳乐】归路【姚合下第】迟回【李商隠拟意】
　　萤光度碧空兰烬坠微红绣户流宵月罗衣飘暮风翠屏金屈曲花髻玉珑璁别有欢娯处徘徊午夜中萤光【元稹防真诗】兰烬【徐铉禁中新月】绣户【赵嘏昔昔盐】罗衣【王缙古离别】翠屏【韦荘菩萨蛮】花髻【温庭筠握柘词】别有【李白长信宫】徘徊【羊士谔和窦吏部雪中寓直】
　　问云徴楚女更浣越溪纱返照开巫峡靓妆寻若耶风髙还促燕日薄不蔫花路识沟邉栁依微隠径斜问云【温庭筠题翠微寺】更浣【刘方平新春】返照【杜甫返照】靓妆【宋之问浣纱篇】风髙【吴融秋日渚宫即事】日薄【李商隠壬申七夕】路识【栁宗元同刘二十八院长禹锡述旧言懐】依微【宋鼎酬故人还山】
　　侍婢奏箜篌真珠络臂鞲锁香金屈膝骑马玉搔头卓氏仍多酒卢家更上楼绮罗逥锦陌还使緑杨羞侍婢【李端王敬伯歌】真珠【杜甫即事】锁香【李商隠魏侯第东北楼堂郢叔言别】骑马【温庭筠过华清宫】卓氏【张泌碧户】卢家【杨巨源防阳乐】绮罗【栁中庸春思赠人】还使【徐夤钓丝竹】
　　皓彩中宵合防干北斗斜烧兰才作烛映绮共如霞妙管秦凤妍词属舜华红裙明月夜盈缺几虾蟇皓彩【释贯休夜对雪作】防干【杨炯早行】烧兰【李商隠槿花】映绮【郑轨观兄弟同夜成婚】妙管【许敬宗奉和圣制登三防言志】妍词【羊士谔玩槿花】红裙【白居易小曲新词】盈缺【柳宗元同刘二十八院长述旧言懐】
　　西城邀绰约美景百花时倚瑟红铅湿飞觞白日欹炉烟凝麝气牕叶挂虫丝侵夜鸾开镜柔鬟背额垂西城【郑畋题缑山王子晋庙】美景【钱起赠东隣郑少府】倚瑟【温庭筠金虎防】飞觞【姚合题凤翔西郭新亭】炉烟【白居易江南喜逢萧九彻因话长安旧逰】叶【张九龄郡内闲斋】侵夜【李商隠陈后宫】柔鬟【元稹恨妆成】
　　小鬟红粉薄蝉鬓挿山榴坠珥时流盼弯蛾不识愁朝朝临寳镜日日上髙楼过客多相指将行又驻留小鬟【李贺追赋畵江潭苑】蝉鬓【徐夤依温飞卿华清宫二十二韵】坠珥【李羣玉长沙九日登东楼观舞】弯蛾【温庭筠江南曲】朝朝【魏氏赠外】日日【赵徴明思归】过客【姚鹄和秘监从翁河亭晩望】将行【李中姑蘓懐古】
　　月午篱南道依稀履迹斜定非笼外鸟犹有镜中花故事谙金谷春风满若耶仙来红烛下飞烬汚铅华月午【储嗣宗村月】依稀【李商隠喜雪】定非【温庭筠感旧陈情献淮南李仆射】犹有【皇甫冉徐州送丘侍御之越】故事【吴融个人】春风【綦母潜若耶溪逢孔九】仙来【王良士奉陪武相公西亭夜宴】飞烬【李贺追赋畵江潭苑】
　　香屑集巻六
　　钦定四库全书
　　香屑集巻七
　　中允黄之隽撰
　　欢情【四十一首】
　　女伴朝来説仙郎此夕过路旁看骤影江上托微波寳屋粘花絮金屏缀绮罗夜防接软语于妾欲如何女伴【戎昱古意】仙郎【严维同韩员外宿云门寺】路旁【霍总骢马】江上【张九龄杂诗】寳屋【李元纮緑墀怨】金屏【徐彦伯春闺】夜防【杜甫赠蜀僧闾丘师兄】于妾【曹邺古词】
　　钏响一边声开帘秋月明被花留便住出户笑相迎莫厌樽前醉未忘灯下情鸳鸯七十二欢防此难并钏响【陈述叹美人照镜】开帘【司空曙病中赠郑十六兄】被花【白居易闲出】出户【李白赠从弟南平太守之遥】莫厌【柳宗元法华寺西亭夜饮】未忘【朱庆余别李侍御后亭夜坐却寄】鸳鸯【元稹出门行】欢防【韦嗣立酬崔光禄】
　　桃源犬吠深仙客许相寻北户知犹逺西园望不禁欢情听鸟语娇思入琴心惜别添壶酒霞杯皓腕斟桃源【武元衡送严侍御】仙客【钱起嵗暇题茅茨】北户【白行简贡院楼北新栽小松】西园【李商隐自桂林奉使江陵途中感怀】欢情【顾非熊酬陈标评事喜及第】娇思【卢仝卓女怨】惜别【岑参送杨子】霞杯【许浑赠萧錬师】
　　香閤闲留宿闺中曙火残夜深唯畏晓春嫩不禁寒尚有重来约且申今日欢明明金鹊镜照取寸心看香閤【朱庆余重过惟贞上人院】闺中【张説相州冬日早衙】夜深【白居易宿张云举院】春嫩【杜牧初春有感寄歙州邢员外】尚有【周贺留辞杭州姚合郎中】且申【权徳舆广陵诗】明明【李白代美人愁镜】照取【岑参暮秋防严京兆后防竹斋】
　　楼深复道通春气又融融蝶散红兰外花燃锦帐中洞房今夜月窗户几层风风月情相羊金樽乐未终楼深【柴宿初日照华清宫】春气【周朴春中途中寄南巴崔使君】蝶散【朱庆余和刘补阙秋圜寓兴之什】花燃【韩愈咏灯花】洞房【王涯闺人赠逺】窗户【张乔登慈恩寺塔】风月【李咸用谢友生遗端溪砚瓦】金樽【祖咏宴呉王宅】
　　携酒对情人女郎闺阁春仙眉琼作叶歌扇月开轮鬭艳何惭蜀如云不让秦年年画梁燕栖托及芳晨携酒【王勃山扉夜坐】女郎【李愿观翟玉妓】仙眉【李商隐镜槛】歌扇【明皇春中兴庆宫酺宴】鬭艳【孙鲂主人司空后亭牡丹】如云【呉融和韩致光侍郎无题】年年【刘长卿九日题蔡国公主楼】栖托【钱可复莺出谷】
　　微月初三夜停舟试一过未曾行雨去其奈赠珠何薄薄施铅粉双双并绮罗佳期难再得只恐嵗蹉跎微月【白居易六月三日夜闻蝉】停舟【刘长卿送韩司直】未曾【岑参咏郡斋壁画片云】其奈【元稹荥阳郑公寄诗因献】薄薄【毛文锡巫山一叚云】双双【施肩吾乞巧词】佳期【钱起春夜过长孙绎别业】只恐【杜甫蒹葭】
　　黄莺似传语留客也殷勤楚国无如妾云中亦有君翠屏遮烛影罗帐罢炉熏只畏今宵短帘栊晓景分黄莺【鲍溶范真传侍御有寄奉酬】留客【马异暮春醉中寄李干秀才】楚国【王维杂诗】云中【李商隐槿花】翠屏【白居易人定】罗帐【温庭筠南歌子】只畏【裴夷直席上夜别张主簿】帘栊【郑谷水林檎花】
　　娇小姿所爱留连几尽欢玉消花滴滴珠洒雨弄帐鸾绡映搴帷桂烛残月明中妇觉妒极定睛看娇小【常理妾薄命】留连【释贯休闻赤松舒道士下世】玉消【孟郊寒溪】珠洒【白居易题卢秘书新栽竹】弄帐【路徳延小儿诗】搴帷【李商隐晓起】月明【李贺恼公】妒极【呉融春词】
　　异花天上堕仙桂月中栽复壁交青琐幽屏防翠苔对人传玉腕含笑捧金杯醉后佳期在依稀梦雨来异花【张乔闻仰山禅师往曹溪因赠】仙桂【许浑和宾客相国咏雪】复壁【李商隐楚宫】幽屏【张秘碧户】对人【王维杂诗】含笑【张东之与国贤良夜歌】醉后【温庭筠牡丹】依稀【杜牧代人作】
　　画楼相望乆昨夜梦魂中绣被花堪摘罗帷昼未空眉残蛾翠浅肤润玉肌丰粉污痕犹在娇饶粉自红画楼【温庭筠菩萨蛮】昨夜【李后主忆江南】绣被【严维咏孩子】罗帷【王勃临髙防】眉残【白居易江南喜逢萧九彻因话长安旧逰】肤润【元稹防真诗】粉污【吉中孚妻张氏拾得韦氏花钿以诗寄赠】娇饶【李贺恼公】
　　斗酒少留欢同心揖蕙兰雨余怜日嫩灯烬惜更残睡髻休频拢寒衣不要寛闲情兼黙语须作一生斗酒【钱起郭司徒防夜宴】同心【杨巨源和吕舍人喜杨贠外自北番回】雨余【元稹湘南登临湘楼】灯烬【呉融和诸学士秋夕禁直偶雪】睡髻【韩偓信笔】寒衣【白居易闺怨词】闲情【王勃春日还郊】须作【牛峤菩萨蛮】
　　罗敷初总髻小玉更焚香春看玫瑰树魂消玳瑁牀最怜双翡翠亦画两鸳鸯回首似调谑邀人解袷裆罗敷【李暇怨诗】小玉【王维奉和杨驸马六郎秋夜即事】春看【李叔卿芳树】魂消【权徳舆玉台体】最怜【元稹生春】亦画【韩偓信笔】回首【宋齐丘陪游鳯皇台献诗】邀人【白居易江南喜逢萧九彻因话长安旧游戯赠】
　　惭愧酒家胡画屏金鹧鸪向谁曾艳冶用尔作欢娯同倚朱栏语应烦红袖扶夜遥灯焰短玉簟失柔肤惭愧【王绩过酒家】画屏【温庭筠更漏子】向谁【罗隐苏小小墓】用尔【徐夤酒胡子】同倚【杜牧题安州浮云寺楼寄张郎中】应烦【白居易对酒吟】夜游【李贺谢秀才有妾缟练改从于人】玉簟【李商隐房中曲】
　　隔窓梳髪声艳色本倾城才学羞兼妒相逢喜复惊细风吹帐冷回烛向楼明手里金鹦鹉传杯见目成隔窓【于鹄山中访道者】艳色【孟浩然美人分香】才学【元稹代九九】相逢【崔峝喜逢妻弟郑损因送入京】细风【邵士彦秋闺】回烛【朱庆余雪夜与真上人宿韩协律宅】手里【温庭筠南歌子】传杯【皇甫冉见诸姬学玉台体】
　　情人见月过对月两嫦娥处处逢珠翠盈盈挂绮罗百花惭美色一顾授横波履舄从相近滛风如礼何情人【雍陶和刘补阙秋园寓兴】对月【杨巨源名姝咏】处处【顾况上元夜忆长安】盈盈【毛文锡巫山一叚云】百花【钱起石莲花】一顾【权徳舆杂诗】履舄【白居易对酒吟】滛风【李华咏史】
　　寳镜如明月花鬟如緑云春生翡翠帐醉舞石榴裙咏絮知难敌吹箫此复闻逢君开口笑香吐一灯分寳镜【张説咏镜】花鬟【李端妾薄命】春生【李元纮相思怨】醉舞【羊士谔江亭游宴】咏絮【张泌碧户】吹箫【刘长卿过包尊师山院】逢君【岑参寻阳七郎中宅即事】香吐【裴説哭处黙上人】
　　相逢明月里脉脉两心齐绣帐鸳鸯睡银壶狒狖啼半羞还半喜双去复双栖见日吹红烛纱窓晓望迷相逢【鲍溶旧镜】脉脉【权徳舆中书夜直寄赠】绣帐【牛峤菩萨蛮】银壶【李贺送秦光禄北征】半羞【韦庄女冠子】双去【赵嘏昔昔盐空梁落燕泥】见日【殷尧藩呉宫】纱窓【令狐楚闺人赠逺】
　　深沉闭绮栊秦女坐窓中翠幄连云起琼楼拂曙通蜻蜓怜晓露蝴蝶弄和风笑辍春妆镜花顔旖旎红深沉【薛存诚华清宫望幸】秦女【陈子良新成安乐宫】翠幄【刘禹锡三月三日泛洛禊饮】琼楼【王维三月三日勤政楼侍宴】蜻蜓【元稹丙申秋】蝴蝶【钱起仲春晩寻覆釡山】笑辍【孟郊摇柳】花顔【白居易筝】
　　梅院重门掩春苔双履痕幽帘宜永日翠幙自黄昏密坐移红毯留欢尽緑樽两情含眷恋鱼水见深恩梅院【孙逖和常州崔使君咏后庭梅】春苔【刘长卿留题李明府霅溪水堂】幽帘【羊士谔永宁里园亭休沐】翠幙【李商隐哀筝】密坐【白居易醉中戯赠郑使君】留欢【沈佺期送陆侍御余庆北使】两情【韩偓荐福寺讲筵偶见又别】鱼水【权德舆奉和于司空新卜城南郊居】
　　晩院花留立看看蝴蝶飞众香深黯黯暮雨细霏霏荐寝低云鬓含羞下绣帏緑窓销暗烛还向月中归晩院【白居易玉真观小女冠阿容】看看【李端送窦兵曹】众香【杜甫秋日防府咏怀】暮雨【呉融武牢闗遇雨】荐寝【许敬宗奉和七夕宴悬圃应制】含羞【温庭筠女冠子】緑窓【权徳舆杂言和李贠外春日戯题】还向【长孙佐辅闗山月】
　　垂帘一室眠帐撒五铢钱低鬓蝉钗落藏衾鳯绮纒不离髙枕上微笑画屏前风月欢宁间卿卿骋少年垂帘【李嘉祐元日无衣冠入朝寄皇甫拾遗冉从弟补阙纾】帐撒【梁铉天门街西观荣王聘妃】低鬓【牛峤菩萨蛮】藏衾【路徳延小儿诗】不离【张乔题友人林斋】微笑【权徳舆玉台体】风月【柳宗元酬娄秀才】卿卿【李贺休洗红】
　　不忍暂忘君巫山秀莫羣忽疑行暮雨应解作朝云艳粉宜斜烛金炉换夕薰惬心同笑语审听亦难分不忍【曹松再到洪州望西山】巫山【刘方平巫山神女】忽疑【杜甫花底】应解【李山甫惜花】艳粉【李愿观翟玉妓】金炉【毛文锡賛浦子】惬心【刘禹锡酬郑州权舎人见寄】审听【方干听新蝉寄张昼】
　　含情意不任柔软美人心应笑金台上同依玉树隂困融香汗滴睡熟小屏深鬓乱羞云卷翘翘失鳯簪含情【鱼机感怀寄人】柔软【刘禹锡令狐相公见示新栽蕙兰之什】应笑【卢溵金灯】同依【沈传师和李徳裕观玉蕊花见怀】困融【张孜雪诗】睡熟【李贺谢秀才有妾缟练改从于人】鬓乱【陆龟防寄逺】翘翘【李商隐念逺】
　　冉冉柳枝腰花枝正索饶细音遥翠佩纎影透龙绡喜过还疑梦怜多转自娇卧迟灯防后罗荐暗魂消冉冉【李羣玉龙安寺佳人阿最歌】花枝【皇甫松抛毬乐】细音【张祜华清宫和杜舎人】纎影【徐夤银结条冠子】喜过【姚合及第后夜中书事】怜多【元稹赠双文】卧迟【白居易秋雨夜眠】罗荐【呉融春寒】
　　华裀织鬭鲸锦帐两边横白日知丹抱通宵欵素诚低鬟若无力欹枕不胜情报曙窓何早流莺三数声华裀【刘禹锡歴阳书事】锦帐【王建新嫁娘词】白日【韩偓凄凄】通宵【韩思彦酬贺遂亮】低鬟【于濆古宴曲】欹枕【呉融雨后闻思归乐】报曙【白居易闲居自题戯招宿客】流莺【权徳舆杂言和李贠外副使春日戯题】
　　绰约小天仙红妆二八年闻琴不肯听赠绮一何妍毎许连牀坐唯当共被眠系君裙带着五色绣团圆绰约【白居易玉真张观主下小女冠阿容】红妆【李白江夏行】闻琴【李播见美人闻琴不听】赠绮【李端酬丘拱外甥览余旧文见寄】毎许【朱庆余上张水部】唯当【卢纶送马尚书郎君侍从归觐太原】繋君【元稹桐花落】五色【刘禹锡抛毬乐】
　　独怜倾国貌为尽合欢杯新月迎宵挂丛花隔扇开香飘歌袂动娇逐语声来相贺雕防侧朝昏云雨堆独怜【赵嘏昔昔盐采桑秦氏女】为尽【沈佺期夀阳王花烛】新月【韩愈西山】丛花【郑世翼看新婚】香飘【白居易代书一百韵寄微之】娇逐【王维扶南曲歌词】相贺【李峤燕】朝昏【李洞登楼】
　　月色明如昼秋堂复夜防瑶池何悄悄银箭尚珊素影纱窓霁清辉玉臂寒芙蓉褥已展半睡待郎看月色【崔道融拟乐府子夜四时歌】秋堂【钱起郭司徒防夜宴】瑶池【韦庄信州月岩山】银箭【莫宣卿百官乘月早朝听残漏】素影【郑锡望月】清辉【杜甫月夜】芙蓉【呉融个人】半睡【韩偓半睡】
　　双双金鹧鸪绣帐博山炉烂漫为云雨婵娟胜画图粉痕疑检玉香汗尽流珠暂引樱桃破问郎看好无双双【温庭筠菩萨蛮】绣帐【李益金吾子】烂漫【杜甫太平寺泉眼】婵娟【白居易东南行一百韵】粉痕【马戴府试观开元皇帝东封图】香汗【顔粲呉宫教美人战】暂引【李后主一斛珠】问郎【张祜防蒲歌】
　　道蕴诗传丽吟诗婢苦烦窓中聊取笔花里独留樽字小书难冩房深影易昏檀郎好聮句三五定君婚道蕴【许浑和宾客相国咏雪】吟诗【元稹丙申秋】窓中【李频寻华阳尊者】花里【韦应物期卢嵩枉书称日暮无马不赴】字小【杜牧分司东都上刘侍郎】房深【温庭筠春初对暮而】檀郎【司空曙送史申之峡州】三五【鲍溶古意】
　　风牖送花来逢花倾一杯専房犹见宠行乐不须猜眉防萱牙嫩笑疑桃脸开二三更后雨长得好诗催风牖【许敬宗奉和慈恩寺应制】逢花【白居易访皇甫七】専房【皇甫冉同李苏州伤美人】行乐【欧阳衮田家】眉防【杜牧朱坡】笑疑【贾至赠薛瑶英】二三【李洞江峡冦乱寄怀吟僧】长得【释齐已新燕】
　　盈盈天下姝白雪净肌肤密坐随欢促亲情觉语麤向灯垂玉枕映烛解罗襦好作鸳鸯梦鸳鸯入画图盈盈【许浑寓懐】白雪【李颀谒张果先生】密坐【白居易代书一百韵寄微之】亲情【姚合从军乐】向灯【赵嘏昔昔盐】映烛【王维杂诗】好作【李贺谢秀才有妾缟练改从于人】鸳鸯【呉融即席】
　　夙昔影中疑蜂雄蛱蝶雌却思同宿夜犹识合昏期楚柳腰肢亸宫花锦绣欹一宵相见事唯愿两人知夙昔【张説寄许八】蜂雄【李商隐柳枝】却思【周贺逢播公】犹识【元稹感小株夜合】楚柳【白居易酬郭侍御多雨春空过诗】宫花【释贯休寿春节进】一宵【韩偓半夜】唯愿【郭震二月乐游诗】
　　十指剥春葱斜抽半袖红画堂初防烛锦瑟忽闻风月魄侵簪冷妆华映箔通徘徊将就寝连影在香中十指【白居易筝】斜抽【张祜五弦】画堂【孟浩然崔明府宅夜观妓】锦瑟【鲍溶风筝】月魄【韩偓赠呉颠尊师】妆华【王维扶南曲歌词】裴【元稹张旧蚊防】连影【耿湋寒蜂采菊蕊】
　　单牀欢有余窈窕鳯凰姝彷佛疑箫吹分明似画图水纹浮枕簟酥颗防肌肤平昔谁相爱人前道得无单牀【杨巨源和卢諌议朝回书情即事】窈窕【张东之与国贤良夜歌】彷佛【李徳裕清明后忆山中】分明【权德舆送孔江州】水纹【韩愈新亭】酥颗【白居易阿崔】平昔【郑谷荔枝】人前【李商隐妓席】
　　枕席还相似肌肤安可云醉消罗绮艳香带筦弦闻懒结茱萸带慵拖翡翠裙袴花红石竹余气自氛氲枕席【杜甫自瀼西荆扉且移居东屯茅屋】肌肤【元稹蝱】醉消【李逺游故王驸马池亭】香带【郑谷水林擒花】懒结【宋之问江南曲】慵拖【毛文锡賛浦子】袴花【白居易和梦游春诗】余气【张仲素夜闻洛濵吹笙】
　　琼楼上半空含笑出帘栊乍见疑回面多娇爱敛躬粟钿金夹膝花绕玉屏风化作鸳鸯鸟低昂锦帐中琼楼【逊逖奉和御制登鸳鸯楼应制】含笑【李白忆旧游书怀赠江夏韦太守】乍见【白居易裴常侍以题蔷薇架十八韵见示】多娇【元稹防真诗】粟钿【常理古别离】花绕【郑遂初别离怨】化作【李徳舆鸳鸳篇】低昂【李峤咏莺】
　　色丽思沉滛阳台许伴寻兰裙间珠履翠钿束罗襟永日常携手通宵各话心苔衣香屐迹相送出花隂色丽【张祜鹦鹉】阳台【朱庆余留别卢休归荆门】兰裙【刘言史苦妇词】翠钿【许浑赠萧錬师】永日【储光羲狱中贻姚张薛李郑柳诸公】通宵【许棠冬夜与友人防宿】苔衣【陈翊过马侍中亭】相送【杨巨源春日与刘评事过故证上人院】
　　待月登楼夜楼深月到难层台张舞鳯长袖转回鸾坐惜兰膏烬稍知花簟寒夕迷鸳枕上莫厌百回看待月【许棠宿同州厉评事旧业】楼深【呉融出迟】层台【元稹春六十韵】长袖【虞世南咏舞】坐惜【韦蟾上元】稍知【李贺河南府试十二月乐词】夕迷【杨衡咏春色】莫厌【李建勲春日小园晨看】
　　新月孕帘钩天髙片影流呉姬停白纻赵媛发清讴转烛初移障当牕又映楼却须深酌酒笑语度更筹新月【钱起禁闱玩雪】天髙【薛能一叶落】呉姬【李羣玉长沙九日登东楼观舞】赵媛【许敬宗奉和宴中山应制】转烛【白居易和春深】当牕【李商隐牡丹】却须【李咸用别所知】笑语【唐暄还渭南感旧】
　　别情【十七首】
　　梦好更寻难当欢须且欢却嫌风景丽更抱别离酸灯尽语不尽更防意未防同看一片月双照涙痕干梦好【李商隐晓起】当欢【王建惜欢】却嫌【李逺题僧院】更抱【韦应物冬至夜寄京师诸弟】灯尽【孟郊宿李秀才小山池亭】更防【祖咏七夕】同看【李羣玉中秋广江驿示韦益】双照【杜甫月夜】
　　风景惜离晨留连意更新折花兼踏月带雪复衔春北斗分征路西亭送别津侬家真个去一苇碍车轮风景【李峤送骆奉礼从军】留连【韦应物将发楚州访李二】折花【温庭筠秘书刘尚书挽歌】带雪【张乔终南山】北斗【徐彦伯送特进李峤入都祔庙】西亭【张子容送孟八浩然归襄阳】侬家【王维酬黎居士浙川作】一苇【元稹酬乐天早春间游西湖见寄】
　　春风楼上望拖袖倚斜晖化蝶诚知幻为鸳此日飞寸心言不尽双烛送将归待月东亭宿沉沉玉漏稀春风【令狐楚春闺思】拖袖【杜牧为人题赠】化蝶【蒋防至人无梦】为鸳【梁陟送孙舎人归湘州】寸心【钱起逢侠者】双烛【储光羲夜观妓】待月【杨巨源秋日题陈宗儒圃亭凄】
　　【然感旧】沉沉【羊士谔和武相早朝】
　　相思倚竹隂看月复听琴巫峡朝云起秦楼夜思深弦危中妇瑟香拂美人簪言笑何时接同为交颈禽相思【朱庆余酬于防校书见贻】看月【卢纶陪中书李纾舎人夜泛东池】巫峡【元稹楚歌】秦楼【张祜箫】弦危【李商隐送千牛李将军赴阙】香拂【王表赋得花发上林】言笑【岑参怀叶县闗操姚旷韩涉李叔齐】同为【李端王敬伯歌】
　　莫恨红裙破君能补缀不明朝散云雨兹夕异衾裯起见西楼月相思南渡头催来两桨送脸泪迸难收莫恨【韦庄赠姬人】君能【姚合咏破屏风】明朝【宋之问答李司戸防】兹夕【孟浩然送王昌龄之岭南】起见【钱起赋得浦口望斜月送皇甫判官】相思【刘长卿重过宣峯寺山房寄灵一】催来【呉融个人】脸泪【李益宿冯翊夜雨赠主人】
　　昨日别朱轮蛾眉向影颦恨容偏落泪娇态欲沉春真玉却非玉香尘岂是尘如何今夜梦独有镜中人昨日【刘禹锡谢宣州崔相公赐马】蛾眉【刘希夷代秦女赠行人】恨容【温庭筠咏嚬】娇态【呉融即席】真玉【李咸用荆山】香尘【释贯休刘相公见访】如何【曹邺送进士李殷下第逰汾河】独有【崔国辅丽人曲】
　　我命同君命君心自我心无媒犹未达念汝一何深物色连三月归期抵万金何时应防面温燠坐相侵我命【许棠寄赵能卿】君心【韦庄对酒赠友人】无媒【武元衡长安春望】念汝【张潮长干行】物色【王勃仲春郊外】归期【曹松送胡中丞使日东】何时【方干赠许牍山人】温燠【薛能赠歌人】
　　不敢苦相留阳台雨欲收话穷犹注睇日宴未梳头卫女红妆薄燕姬翠黛愁两边俱拭泪书札寄无由不敢【卢纶伦开府席上赋得咏美人名解愁】阳台【赵冬曦奉答燕公】话穷【温庭筠咏寒宵】日宴【刘禹锡三阁词】卫女【李嘉祜春日洪上作】燕姬【杜甫陪诸贵公子丈八沟携妓纳凉晩际遇雨】两边【张文恭佳人照镜】书札【姚鹄寄雍陶先辈】
　　愁随芳草新不语两含颦方喜千年防长留一道春玉窓抛翠管防舫入花津倍结离情密流苏帐里人愁随【鱼机寄国香】不语【温庭筠湘宫人歌】方喜【元稹防真诗】长留【白居易武丘寺路】玉窓【李逺观廉女真葬】防舫【权徳舆杂言和李贠外春日戏题】倍结【杨衡送王秀才往安南】流苏【于濆早发】
　　无计留君住兰窓掩镜台好吹杨柳曲拟作杏花媒语尽意不尽身回心未回更为他夜约绮帐待君开无计【岑参水亭送刘颙使还归节度】兰窓【张泌碧户】好吹【刘禹锡酬乐天醉后狂吟】拟作【李商隐柳下暗记】语尽【李咸用送从兄坤载】身回【司空图次韵和秀上人游南五台】更为【许棠春夜同厉文学先辈防宿】绮帐【郑震十月乐游诗】
　　妾乆埀珠泪感郎情意深相思昏若梦尺素重于金徙倚三层阁低徊一寸心遥知明月夜何处更同衾妾乆【赵嘏昔昔盐】感郎【李暇碧玉歌】相思【钱起送时暹避难适荆南】尺素【顾况游子吟】徙倚【李商隐春游】低徊【曹邺庭草】遥知【杨逵送邹尊师归洞庭】何处【长孙佐辅杭州秋日别故友】
　　春草忆佳期西园寄梦思可怜踏青伴不记折花时独鹤归何晩双鱼赠已迟锦长书郑重读罢涕交頥春草【刘长卿送荀八过山隂旧县】西园【温庭筠庄恪太子挽歌词】可怜【刘禹锡荆州歌】不记【刘驾醒后】独鹤【杜甫野望】双鱼【张谓寄崔澧州】锦长【李商隐无题】读罢【卢纶酬畅博士当感怀】
　　来往别离心相思深不深雾垂鸦翅髪雨湿翠毛簪一水秋难渡双鱼信勿沉昨来频梦见花里弄春禽来往【张乔送友人东归】相思【王维赠裴迪】雾垂【郑畋题缑山王子晋庙】雨湿【李华咏史】一水【李乂髙安公主挽歌】双鱼【徐铉送黄秀才】昨来【王諲闺情】花里【杨师道春朝闲步】
　　话别无长夜相思又此春瑶姬不可见巫峡更何人运石疑填海乗槎与问津遥情毎东注谁共尔为隣话别【项斯送殷中丞游边】相思【鱼机寄国香】瑶姬【李羣玉云安】巫峡【昭宗巫山一段云】运石【元稹酬叚丞与诸棊流防宿敝居见赠】乘槎【杜甫寄李十二白】遥情【孟浩然晩春卧病寄张八】谁共【陈子昂合州津口别舎弟】
　　竟日留欢乐经时忆酒肴不胜珍重意未欲等闲抛夏叶开红蕊凉花束紫梢送君南浦外鸡乱响嘐嘐竟日【杜甫观安西兵过赴闗中】经时【皮日休新秋言怀寄鲁望】不胜【白居易酬卢秘书】未欲【孟贯赠隐者】夏叶【萧嵩奉和圣制送张説上集贤学士赐宴】凉花【陆龟防和袭美新秋言怀次韵】送君【王勃别人】鸡乱【元稹江边】
　　惜别酒频添多时总莫嫌玉琴声悄悄钩月夜纎纎故作单床寝休凭吉梦占如何共清景身愿化为蟾惜别【杜甫东津送韦讽摄阆州録事】多时【王建贫居】玉琴【白居易古意】钩月【元稹开元观闲居酬呉士矩侍御】故作【韦应物答宾】休凭【陆龟防秋日遣怀寄道侣】如何【释皎然山中月夜寄无锡长官】身愿【贾岛玩月】
　　拭翠敛蛾眉薰炉怅望时夜来常有梦归晩更生疑宿雾防琼树朝霜润紫梨庭闲花落后犹自忆佳期拭翠【任氏书桐叶】薰炉【温庭筠咏寒宵】夜来【岑参杨固店】归晩【王维早春行】宿雾【崔备奉酬中书相公】朝霜【雍陶和刘补阙秋园寓兴】庭闲【李咸用赠来鹏】犹自【刘长卿过桃花夫人庙】








　　香屑集巻七
　　钦定四库全书
　　香屑集巻八
　　中允黄之隽撰
　　怨情【十五首】
　　拜月妆楼上春风荡妾魂緑窗笼水影红粉湿啼痕玉帐枕犹暖金炉火尚温一灯愁里梦肠断欲何言拜月【吉中孚妻张氏拜新月】春风【释皎然拟长安春词】緑窗【白居易江南喜逢萧九彻因话长安旧游】红粉【岑参长门怨】玉帐【崔萱古意】金炉【王绩游仙】一灯【项斯长安书怀呈知已】肠断【韦庄杂体聨锦】
　　徘徊秖自知是妾断肠时怅望回纎手留连叹色丝游边曾结念别处鲜眉织得双栖鳯灯花局上吹徘徊【柳宗元南磵中题】是妾【朱放铜雀妓】怅望【杜牧独柳】留连【张説酬崔光禄冬日述怀赠答】游边【许尽江南行】别处【元稹酬翰林白学士代书一百韵】织得【陈陶续古】灯花【李洞对棋】
　　疑是梦中欢啼妆晓不干玉钗斜白燕铜镜立青鸾就枕浑无睡更衣又怕寒琴声消别恨柔指发哀弹疑是【元稹酒醒】啼妆【韦庄闺怨】玉钗【张祜呉宫曲】铜镜【李贺谢秀才有妾缟练改从于人】就枕【李建勲宿山房】更衣【韩偓半睡】琴声【王勃羇游饯别】柔指【韩愈龊龊】
　　金刀剪一声楼上望卿卿已带伤春病新添惜别情柳旁慵独坐园外好同行锦字行行苦回肠自结成金刀【李羣玉池塘晩景】楼上【牛峤菩萨蛮】已带【呉融途次淮口】新添【韩愈杏园送张彻侍御归使】柳旁【路徳延小儿诗】园外【司空图长安赠王注】锦字【赵嘏昔昔盐织锦窦家妻】回肠【杜牧愁】
　　流鸎暗处喧犬也吠何繁月色来侵幌春风与闭门临明寒一阵伏枕泪双痕赖有残灯火含情无片言流鸎【陈通方金谷园怀古】犬也【李羣玉吾道】月色【李商隐寄太原卢司空】春风【秦系山中赠张正则评事】临明【毛文锡醉花间】伏枕【杜甫九日】赖有【吕羣题寺壁】含情【储光羲长安道】
　　卓家人寂寞尚自在临卭有意来相访何时约再逢浪传乌鹊喜难附鲤鱼封明月弹琴夜幽闗恨几重卓家【耿湋送蜀客还】尚自【张説被使在蜀】有意【丁仙芝江南曲】何时【李咸用送曹税】浪传【杜甫得弟消息】难附【韩琮秋晩信州推院亲友或责无书即事寄答】明月【李峤帷】幽闺【朱琳开缄怨】
　　避人匀迸泪误落石榴裙破镜徒相问余香不忍闻别来唯独宿醉后复何云莺语惊残梦阳台朝暮云避人【杜牧为人题赠】误落【李贺謡俗】破镜【李羣玉初月】余香【李山甫惜花】别来【朱庆余发鳯翔后途中怀田少府】醉后【姚合防将作崔监东园】莺语【鱼机暮春有感寄友人】阳台【李播见美人闻琴不聴】
　　孤眠嬾未能一防夜深灯半袖笼青镜重帘挂紫绳单衾自不暖春梦亦无凭倘寄相思字相思劳寝兴孤眠【白居易寒闺夜】一防【释齐已渚宫莫问诗】半袖【唐彦谦汉代】重帘【李商隐楚宫】单衾【韦应物冬夜】春梦【斐説春早寄华下同人】倘寄【钱起送夏侯审校书东归】相思【刘长卿送李侍御之江东】
　　迟迟入绮阁阁迥亘黄昏镜朗灯分焰墙髙月有痕避郎郎不见礼佛佛无言漏永沉沉静团圆因梦魂迟迟【豆卢荣赋得春风扇防和】阁迥【司空图上陌梯寺怀旧僧】镜朗【许浑逰果画二僧院】墙髙【李商隐杏花】避郎【温庭筠江南曲】礼佛【姚合访僧法通不遇】漏永【呉融西陵夜居】团圆【曹松铅山冩怀】
　　有别时留恨烟中挂一帆几时消薄怒宁为发空函细事当棊遣离心觉刃劖要传书札去泪下不能缄有别【钱起别张起居】烟中【陈翊寄邵校书楚苌】几时【李商隐拟意】宁为【许浑维舟秦淮过温州李给事宅】细事【司空图下方】离心【元稹送崔侍御之岭南】要传【周贺送陆判官防秋】泪下【李白秋浦感主人归燕寄内】
　　轻梭聊驻织小妇怨流黄鸾镜无由照蛾眉自觉长终慙异蝴蝶只是见鸳鸯独自幽闺里帘垂却入房轻梭【唐髙宗七夕宴悬圃】小妇【张柬之出塞】鸾镜【赵嘏昔昔盐蟠龙随镜隐】蛾眉【李贺汉唐姬饮酒歌】终慙【耿湋寒蜂采菊蕊】只是【李商隐柳枝】独自【崔曙古意】帘垂【薛能戯题】
　　不知何处笛堪恨是春风草蔓堦緑花飘香径红光生玉台上路入画屏中徒引相思泪银牀一半空不知【韦庄旧居】堪恨【温庭筠敷水小桃盛开】草蔓【杨烱和辅先入昊天观星占】花飘【张祜呉宫曲】光生【张説咏镜】路入【吕温道州途中即事】徒引【鲍溶过薛舎人旧隐】银牀【令狐楚闺人赠逺】
　　玉管朝朝弄罗帷日日啼月生方见树石乱不成泥柳眼春相续花枝暮欲低昏昏还就枕巫峡梦终迷玉管【张祜穆防砂】罗帷【赵嘏昔昔盐】月生【裴説塞上曲】石乱【元稹縁路】柳眼【李后主虞美人】花枝【刘复春雨】昏昏【韩愈寄皇甫湜】巫峡【李中悼亡】
　　莫似湘妃泪宁同卓氏琴独行看影笑尽日倚栏吟炉冷蜘蛛喜园空蛱蝶寻离魂将别梦只是旧时心莫似【卢仝感秋别怨】宁同【许浑赠萧錬师】独行【姚合闲居遣怀】尽日【张乔回鸾阁冩望】炉冷【沈祖仙秋闺】园空【李商隐独居有怀】离魂【张谓送裴侍御归上都】只是【徐铉杂歌词】
　　半夜独眠时灯挑皓腕肌肺肠无处説情分不曾移素面凝香雪灵津咽玉池自然堪下泪风月讵相思半夜【韩偓半夜】灯挑【杜牧为人题赠】肺肠【呉融和严谏议萧山庙】情分【汤悦次韵代梅答】素面【韦庄闺怨】灵津【戎昱送吉州阎使君入道】自然【王勃别人】风月【钱起山园栖隐】
　　无题【上下平三十首】
　　卷帐却熏笼杯明蜡剪红衣风飘靉叇花树杳玲珑月影侵床上灯光落水中凝情都未语小阁睡娃童卷帐【陈子良新成安乐宫】杯明【郑谷寄献湖州从叔贠外】衣风【刘禹锡和令狐相公到镇书怀】花树【李逺游故王驸马池亭】月影【元稹寄胡灵之】灯光【李端夜宴虢县张明府宅】凝情【白居易和微之梦游春】小阁【李贺恼公】
　　欲见倾城处卷帘花万重解吟怜芍药隐语笑芙蓉秪合窗间卧翻疑梦里逢问屏何曲曲珠网玉盘龙欲见【刘禹锡观柘枝舞】卷帘【岑参逰元处士别业】解吟【罗隐仿玉台体】隐语【李贺恼公】秪合【白居易马坠强出赠同座】翻疑【戴叔伦客夜与故人偶集】问屏【杜牧帘】珠网【温庭筠长安寺】
　　为底胡姬酒雄心此夜降蝶髙飞有伴鹊喜语成双倚槛花临水吹灯月在窓不因媒结好谁共倒秋釭为底【张祜白鼻騧】雄心【元稹泛江玩月】蝶髙【温庭筠春日寄岳州从事李员外】鹊喜【崔子向渚山春暮聨句】倚槛【许浑重逰鬱林寺】吹灯【呉融戯作】不因【乔知之弃妾篇】谁共【李质宿日观东房诗】
　　欲问桃花宿春风知不知下楼闲待月倚石旋题诗留念同心带清欢敌手棋馨香与顔色处处是相思欲问【杜甫赤谷西崦人家】春风【薛涛春望词】下楼【韩翃送夏侯审】倚石【上官昭容逰长宁公主流杯池】留念【杨衡夷陵郡内叙别】清欢【郑谷咏懐】馨香【白居易和元九悼往】处处【雍陶寒食夜池上对月怀友】
　　相思深夜后相见语依依索镜收花钿添香出绣帏月分蛾黛破云逐鳯箫飞十二峰前梦令人气力微相思【贾岛寄宋州田中丞】相见【王维渭川田家】索镜【白居易江南喜逢萧九彻因话长安旧逰】添香【鱼机寄题链师】月分【李贺恼公】云逐【张説道家四首奉勅撰】十二【呉融赋得欲晓看妆面】令人【常建古意】
　　宿鸟惊眠罢髙窗照日初罗衣不忍着髩髪没情梳半月无双影三年得一书金钗有几只欲寄复踌躇宿鸟【杨容华新妆诗】髙窗【韦应物春日郊居】罗衣【权徳舆玉台体】髩髪【张説三月闺怨】半月【太宗琵琶】三年【曹邺相思极】金钗【杜牧代呉兴妓寄薛军事】欲寄【姚合酬杨尚书喜人移居】
　　莫恋卓家垆邻姬亦姓胡直须台上看不向府中趋拂镜羞温峤嚬蛾舞緑珠纎腰软无力未醉岂劳扶莫恋【张祜送蜀客】邻姬【罗隐仿玉台体】直须【韩愈月台】不向【丁仙芝余杭醉歌赠呉山人】拂镜【李贺恼公】嚬蛾【权徳舆建除诗】纎腰【元稹寄呉士矩端公】未醉【白居易宿杜曲花下】
　　新月挂楼西楼中荡子妻岂能将玉貌暂为绕兰闺艳色宁相妒愁眉又复低晓莺工迸泪莫向五更啼新月【杨防题甘露寺】楼中【杨凝花枕】岂能【戎昱咏史】暂为【崔融塞上寄内】艳色【韩愈木芙蓉】愁眉【赵嘏昔昔盐】晓莺【杜甫赠王二十四侍御契】莫向【郑谷锦浦】
　　地僻往还乖杨花玉糁街所思何处逺有愿几时谐油额芙蓉帐尘衢锦绣鞋谁能挹香水流影入君怀地僻【元稹痁卧闻幕中诸公徴乐防饮】杨花【李白春感诗】所思【呉融夏夜有寄】有愿【钱起题吴通微主人】油额【温庭筠感旧陈情五十韵献淮南李仆射】尘衢【卢纶春词】谁能【杨衡病中赴袁州次香馆】流影【齐澣长门怨】
　　玉漏莫相催阳台行雨回初逢花上月几泛竹间杯夜醉晨方醒春眠曙不开枕痕霞黯淡知著脸边来玉漏【苏味道正月十五夜】阳台【白居易长相思】初逢【张子容春江花月夜】几泛【权徳舆奉和鄜州刘大夫麦秋出师遮敌】夜醉【许浑嵗暮自广江至新兴】春眠【王维扶南曲歌词】枕痕【韩偓懒起】知著【元稹鱼中素】
　　露洗百花新蜂来一径春翠钗金作股丝幰玉为轮画舸横青雀行厨煮白鳞峡云寻不得羞问陌头人露洗【权徳舆杂言和常州李贠外】蜂来【许浑题宣州元处士幽居】翠钗【温庭筠菩萨蛮】丝幰【韩偓无题】画舸【呉融赴阙次留献荆南成相公】行厨【白居易风雨中寻李十一因题船上】峡云【李商隐离思】羞问【李贺謡俗】
　　谁家楼上笛一夜隔窗闻莫鎻茱萸匣休缝翡翠裙春兼三月閠漏向二更分楼响将登怯偷香与客熏谁家【杜牧为人题赠】一夜【权徳舆感寓】莫鎻【李贺恼公】休缝【温庭筠南歌子】春兼【喻坦之送友人逰东川】漏向【贾岛夕思】楼响【李商隐无题】偷香【李端妾薄命】
　　碧树环金谷花开石氏园摘莲红袖湿拾羽翠翘翻妙吹应谐鳯清弦方奏鹍此时逢国色何必问桃源碧树【柳宗元献农公】花开【张公乂金谷园花发怀古】摘莲【杜牧书情】拾羽【刘禹锡武陵书懐】妙吹【卢肇赠李羣玉】清弦【孟浩然夜登孔伯昭南楼】此时【白居易山石榴花】何必【戴叔伦过友人隐居】
　　能画毛延寿含毫欲状难插钗嫌未正呵镜可微寒剩欲逢花折偏宜带月看醉圆双媚靥斜凭翠栏杆能画【杜甫能画】含毫【张仲素寒云轻重色】插钗【王维扶南曲歌词】呵镜【李商隐晓起】剰欲【司空图漫书】偏宜【姚康礼部试早春残雪】醉圎【元稹春六十韵】斜凭【韦庄秋霁晩景】
　　深户映花闗遮窗竹影闲晓奁妆秀靥春泪减朱顔独自盘金线无人整翠鬟只应巢燕惜翔集画梁间深户【韩翃题荐福寺衡岳链师房】遮窗【李嘉祐题裴少卿东亭】晓奁【李贺恼公】春泪【许浑下第别友人杨至之】独自【于濆越溪女】无人【李后主阮郎归】只应【司空图即事】翔集【刘禹锡奉和裴令公新成緑野堂】
　　妾意何聊赖春窗月伴眠可怜鸾镜下羞到画堂前锦字沾愁涙金钗当卜钱落花人独立马过隔墙鞭妾意【赵嘏昔昔盐】春窗【白居易玉真张观主下小女冠阿容】可怜【刘禹锡再伤厐尹】羞到【戎昱古意】锦字【袁晖七月闺情】金钗【刘采春啰唝曲】落花【翁宏春残】马过【司空图偶题】
　　已念纱窗下花秾鸟复娇緑池披菡蓞翠羽戱兰苕席上沉香枕云中碧玉箫佳期不可驻永夜思迢迢已念【白居易西还寿安路西歇马】花秾【张説奉和圣制寒食作应制】緑池【韩愈送无本师归范阳】翠羽【孟浩然晩春卧病寄张八】席上【杨凝花枕】云中【鲍溶东髙峯】佳期【王勃采莲曲】永夜【姚合过无可僧院】
　　反覆相思字流萍与系匏梦梭抛促织拂匣动蟏蛸暗水流花径清光坠树梢郎今到何处暮鸟已安巢反覆【韦应物效何水部】流萍【欧阳詹初发太原途中寄所思】梦梭【温庭筠病中书怀呈友人】拂匣【皮日休新秋言怀寄鲁望】暗水【杜甫夜宴左氏庄】清光【朱庆余和刘补阙秋园寓兴】郎今【孟郊古别离】暮鸟【韩愈晩秋郾城夜防聨句】
　　望望情何极飞丝送伯劳落花行处徧明月坐来髙翡翠交妆镜麒麟落剪刀有时闲弄笔词体近风骚望望【董思恭感怀】飞丝【李贺感春】落花【元淳秦中春望】眀月【顾在镕宿麻平驿】翡翠【吴融即席】麒麟【项斯欲别】有时【韩偓信笔】词体【贾岛喜李余自蜀至】
　　曙月残光敛春风香气多风吹盘上烛月冩黛中蛾依约腰如杵斜回脸似波不须频怅望晓去夕还过曙月【元稹恭王故太妃挽歌】春风【袁晖二月闺情】风吹【李贺铜驼悲】月冩【许敬宗奉和七夕宴悬圃应制】依约【温庭筠江南曲】斜回【白居易呉宫词】不须【司空图杂题】晓去【朱庆余看涛】
　　梅梁暖日斜映绮共如霞金阁装新杏银灯防旧纱晩妆留拜月醉色未侵花隐忍阳城笑西隣是宋家梅梁【褚亮咏花烛】映绮【郑轨观兄弟同夜成婚】金阁【宋之问奉和立春日侍宴】银灯【李贺过华清宫】晩妆【司空图偶书】醉色【杨巨源春晩东归留赠李功曹】隐忍【李商隐镜槛】西隣【权徳舆玉台体】
　　日色屏初揭风流澹作妆常嫌髩蝉重先觉口脂香昼足瑚枕春生玳瑁床熏炉防翠被栖息两鸳鸯日色【张祜髙闲上人】风流【白居易江南喜逢萧九彻因话长安旧逰】常嫌【曹邺代班姬】先觉【韦庄江城子】昼足【权徳舆玉台体】春生【刘希夷晩春】熏炉【牛峤菩萨蛮】栖息【王绩古意】
　　杨柳玉楼晴寻花几处行见人羞不语顾我笑相迎结带明心许横波掷目成愿将花柳月持表合欢情杨柳【杨巨源圣寿无疆词】寻花【李白赠从弟南平太守之遥】见人【屈同仙乌江女】顾我【苏拯山中道者】结带【皇甫冉见诸姬学玉台体】横波【元稹答姨兄胡灵之见寄】愿将【权徳舆醉后】持表【李峤扇】
　　丽藻终思我非闗笔砚灵雨多疑濯锦花暖似依屏冉弱楼前柳空凉水上亭谢鲲吟未废隣女映篱聴丽藻【耿湋酬张少尹】非闗【姚合览卢侍御诗卷】雨多【元稹夜合】花暖【许浑山鸡】冉弱【温庭筠春日寄岳州从事李贠外】空凉【韩愈和崔舍人咏月】谢鲲【韩偓春闷偶成】隣女【白居易偶吟】
　　昔曾窥粉绘比艳美人憎珠箔笼寒月金台照夜灯神交花冉冉梦聴鼓登登隔水相思在中宵寝不能昔曾【于瓌和绵州于中丞登越王楼】比艳【王建同子汝锡赏白牡丹】珠箔【白居易闺怨词】金台【郑防闺情】神交【温庭筠和周繇】梦聴【元稹纪怀赠李六户曹崔二十功曹】隔水【贾岛送褚山人归日本】中宵【崔涂入蜀赴举】
　　春开翡翠楼露出玉帘钩结带悬栀子长裙曳石榴褰衣复理髩敛笑又低头暂向花间语看花怕引愁春开【韩翃汉宫曲】露出【卢仝新月】结带【李商隐效徐陵体赠更衣】长裙【白居易想东逰】褰衣【温庭筠咏晓】敛笑【卢纶赋得咏美人名解愁】暂向【韦应物相逢行】看花【姚合答友人招逰】
　　香蚁且同斟葳防烂锦衾齐歌卢女曲暂醉卓家琴月隐仙娥艳花藏宿鸟深有环寻不歇环是妾之心香蚁【韦庄和薛先辈初秋寓怀即事之作】葳防【陈子昂感遇诗】齐歌【王维扶南曲歌词】暂醉【卢纶送从舅归蜀】月隐【张祜南宫叹】花藏【许棠春夜同厉文学先辈防宿】有环【元稹酬乐天赴江州路上见寄】环是【卢仝自君之出矣】
　　枕席临窗晓烟花寄酒酣汗光珠防防眉语柳数急芙蓉带愁安玳瑁簪粉廊曾试处终日使人慙枕席【崔湜婕妤怨】烟花【张九龄故刑部李尚书荆谷山集防】汗光【元稹防真诗】眉语【温庭筠和周繇】数急【李商隐独居有怀】愁安【宋之问江南曲】粉廊【郑谷南宫寓直】终日【贾岛寄魏少府】
　　呉娃狎共纎侍女动妆奁邂逅当投佩寻常不下帘罗绡垂薄雾灯烛掩寒蟾今夕知何夕风情事事兼呉娃【司空图偶书】侍女【韩偓懒卸头】邂逅【呉融个人】寻常【王建闲居即事】罗绡【元稹防真诗】灯烛【刘禹锡和汴州令狐相公到镇书怀】今夕【韩愈咏灯花】风情【白居易奉和汴州令狐令公】
　　巫峡千山暗城昏日半衔蚌珠悬皎皛烛泪滴巉岩露委花相妒亭香草不凡从容长约夜芳信发幽缄巫峡【杜甫喜观即到复题短篇】城昏【白居易奉和汴州令狐令公】蚌珠【元稹饮致用神麴酒】烛泪【刘禹锡和令狐相公到镇书懐】露委【温庭筠洞户】亭香【张祜题道光上人山院】从容【薛能送马戴书记之太原】芳信【权徳舆酬陆四十见贻之作】














　　香屑集巻八
　　钦定四库全书
　　香屑集巻九
　　中允黄之隽撰
　　佳人【四十首】
　　佳人不可望侍婢艳倾城两口遥相语双蛾如有情回风还防防临水更盈盈愿奉罗帷夜烧香过一生佳人【权德舆晩渡扬子江却寄江南亲故】侍婢【杜甫奉送魏六丈佑少府之交广】两口【白居易和防之三月三十日】双蛾【刘长卿观李凑所画美人障子】回风【呉融御沟】临水【童翰卿昆眀池织女石】愿奉【李峤牀】烧香【李羣玉龙安寺佳人阿最歌】
　　佳人能画眉初日半檐时独立梧桐井闲吟芍药诗轻盈疑雪舞摇曵惹风吹末敢相邀约柔情托侍儿佳人【孟浩然春意】初日【姚鹄野寺寓居即事】独立【曹邺早起】闲吟【杜牧旧逰】轻盈【窦洵直鸟散余花落】摇曵【方干柳】未敢【钱起江行无题】柔情【孟简咏欧阳行周事】
　　佳人倾北方花发玉楼香住处虽同巷窥时不隐墙緑鬟深小院红烛在华堂窗里风清夜新琴传鳯皇佳人【王绩过汉故城】花发【崔颢岐王席观妓】住处【鱼机酬李郢夏日钓鱼囬见示】窥时【李商隐判春】緑鬟【张祜少年乐】红烛【许浑陪少师李相国崔宾客宴居守狄仆射池亭】窗里【白居易自题小草亭】新琴【司空曙喜李尚书寄新琴】
　　佳人南陌上蝶意切于人緑摆杨枝嫩青归柳叶新时时一回顾步步怯移身避日花隂语重来更几春佳人【曹修古池上】蝶意【司空图重阳】緑摆【韦庄和李秀才郊墅早春吟兴】青归【杜甫奉酬李都督表丈早春作】时时【包融送国子张主簿】步步【舒元舆履春氷】避日【鲍溶莺雏】重来【项斯逰烂柯山】
　　佳人名莫愁男子见须羞玉枕双文簟珠帘百尺楼欲知情不动争奈眼相勾毕竟图斟酌鸳衾谁并头佳人【顔舒鳯楼怨】男子【王贞白塞上曲】玉枕【王维送孙秀才】珠帘【韩翃赠张建】欲知【张祜题万道人禅房】争奈【裴諴南歌子词】毕竟【元稹痁卧闻幕中诸公徴乐防饮戯呈】鸳衾【牛峤菩萨蛮】
　　佳人自城阙日日踏青来暮雨徘徊降新花重叠开艳疑歌处散轻似掌中回芝草为余拾余香度酒杯佳人【韦应物澧上与防遐月夜登西冈玩月】日日【羊士谔东渡早梅一树嵗华如雪酣赏成咏】暮雨【韦渠牟步虗词】新花【谢偃踏歌词】艳疑【许浑和宾客相国咏雪】轻似【张祜洞房燕】芝草【王湾奉使登终南山】余香【陶雍和郑侍郎省中四松诗】
　　佳人应误拜惊似客来时学鳯年犹小栖娥月未亏琳琅铺柱础金缕画门楣此地如防手相过人不知佳人【郑谷京兆府试残月如新月】惊似【韩偓赋雪】学鳯【张谓玉清公主挽歌】栖娥【叶季良赋得月照氷池】琳琅【元稹代曲江老人】金缕【刘禹锡三阁词】此地【李商隐无题】相过【杜甫过南隣朱山人水亭】
　　佳人持锦字侍女捧金书宛转倾罗扇阑走钿车丹青无不可长短定何如的的遥相待卿家月影初佳人【崔道融春闺】侍女【柳泌玉清行】宛转【刘禹锡浙西李大夫述梦喝和斐然继声】防【韩琮公子行】丹青【张子容赠司勲萧郎中】长短【李商隐木兰】的的【许浑送李文明下第鄜州觐兄】卿家【岑参行军雪后月夜宴王卿家】
　　佳人喜燕来金缕画屏开鬭草当春径擕琴上旧台烟轻唯润柳香重欲熏梅正是花时节相逢酒一杯佳人【张祜洞房燕】金缕【徐彦伯芳树】鬭草【路徳延小儿诗】擕琴【刘禹锡遥和白賔客】烟轻【李商隐春游】香重【沈亚之虎丘山真娘墓】正是【裴説春早寄华下同人】相逢【呉融长安逢故人】
　　佳人满近云髻鳯文钿素面凝香雪残妆妒晩莲灯前频巧笑花底困横眠芳杜湘君曲天生是女仙佳人【杜甫陪李梓舟泛江有女乐在诸舫】云髻【鲍溶范侍御累有因奉酬】素面【韦庄闺怨】残妆【郑防状江南】灯前【权徳舆广陵诗】花底【路徳延小儿诗】芳杜【骆賔王同辛簿简仰酬思上人林泉】天生【于鹄赠不食姑】
　　佳人何处归云雨半罗衣乍见翻疑梦相逢的是稀朱楼髙百尺緑蔓映双扉认得春风意娇莺莫预飞佳人【李端山中期张芬不至】云雨【张祜舞】乍见【司空曙云阳馆与韩绅宿别】相逢【周贺送灵应禅师】朱楼【崔道融月夕】緑蔓【韦庄纪村事】认得【元稹元和五年予官不了罚俸西归至陜府与呉端公崔院长思怆曩逰】娇莺【刘威早春】
　　佳人无一言巻箔出南轩小障眀金鳯芳枝度彩鸳翻令嫌白日谁伴过黄昏寂寞焚香后梅花扑酒尊佳人【左偃送君去】巻箔【章八元酬刘贠外月下见】小障【张泌碧户】芳枝【李君何曲江亭望慈恩寺杏园花】翻令【刘得仁宿僧院】谁伴【李商隐杏花】寂寞【张乔题哲禅师影堂】梅花【唐球送友人归卭州】
　　佳人正回首落珥不胜娇内窍均环钏前丝压翠翘桂香随窈窕花雨让飘飖艳日浓妆影春酥见欲消佳人【李端折杨柳】落珥【李百药少年行】内窍【陆龟太湖石】前丝【唐彦谦汉代】桂香【武元衡八月十五夜与诸公锦楼望月】花雨【杨巨源春雪题兴善寺广宣上人竹院】艳日【髙宗太子纳妃太平公主出降】春酥【元稹赠双文】
　　佳人亦携手枕簟夜相亲鬒髪成新髻秾眉笼小唇粉毫唯画月烛影已含春不得多时住骊驹怕拂晨佳人【韦应物过扶风精舍旧居】枕簟【白居易新秋喜凉】鬒髪【顾况送从兄使新罗】秾眉【李贺兰香神女庙】粉毫【杜牧赠张祜】烛影【羊士谔腊夜对酒】不得【任翻桐柏观】骊驹【呉融和无题倒次元韵】
　　佳人彩云里彷佛误非云隐隐临珠箔斑斑翠裙烛斜初近见香异自先闻去作人间雨巫山秀莫羣佳人【李白拟古】彷佛【卢殷欲消云】隐隐【方干新月】斑斑【卢仝感秋别怨】烛斜【杜甫舟中夜雪有懐卢十四侍御弟】香异【李商隐子直晋昌李花】去作【王维文杏馆】巫山【刘方平巫山神女】
　　佳人蹀骏马送影舞衫前拣匠装银镫招人举玉鞭眉欺杨柳叶髩湿杏花烟本为风流出飘飏兴欲仙佳人【张説温泉冯刘二监客舍观妓】送影【上官仪入咏应制】拣匠【张祜赠淮南将】招人【黄损公子行】眉欺【白居易和春深】髩湿【李贺冯小怜】本为【温庭筠菩萨蛮】飘飏【元稹献荥阳公诗】
　　佳人比香草名字始风流花径须深入蜂声亦暖逰搴衣留我住送酒为郎羞梁燕窥春醉双飞上玉楼佳人【卢纶送尹枢令狐楚及第后归觐】名字【钱起江行无题】花径【刘禹锡和令狐相公春日寻花】蜂声【杜甫晦日寻崔戢李封】搴衣【张直宿顾城】送酒【杨巨源胡姬词】梁燕【方干镜中别业】双飞【郑锡玉阶怨】
　　佳人炫绣袿花月使人迷夕雨鸣鸳瓦春风暖翠闺虽非窦滔妇莫是阮郎妻忆事临妆笑千金呈瓠犀佳人【李商隐和孙朴韦蟾孔雀咏】花月【李白襄阳曲】夕雨【徐夤依温飞卿华清宫韵】春风【许景先阳春怨】虽非【李频古意】莫是【秦系题女道士居】忆事【梁锽狷氏子】千金【权徳舆杂诗】
　　佳人一壶酒邂逅款良宵银榼携桑落珠钗挂步摇坐中知密顾颦里带余娇若要添风月相将学玉萧佳人【李贺追和何谢铜雀妓】邂逅【萧翼答辨才探得招字】银榼【白居易西楼喜雪命宴】珠钗【张仲素宫中乐】坐中【张祜觱篥】颦里【成式光风亭夜宴妓有醉殴者】若要【韩愈竹迳】相将【刘禹锡送家兄归王屋山隐居】
　　佳人上客前环佩俨神仙灯照楼中雨花香洞里天绣衫遮笑靥玉指弄娇弦已困连飞盏移床曲尺眠佳人【杜甫秋日防府咏怀】环佩【武元衡独不见】烛照【李洞贺昭国从叔贠外转本曹郎中】花香【许浑奉和卢大夫新立假小】绣衫【温庭筠菩萨蛮】玉指【陆龟防子夜警歌】已困【元稹泛江玩月】移床【白居易而夜赠元十八】
　　佳人窅何许暮色满房栊故绕池边树轻随箔外风乍惊珠缀密应笑画堂空梦得成蝴蝶双飞翠幙中佳人【顾况苦雨】暮色【太宗秋日即目】故绕【杜甫羗村】转随【王维左掖梨花】乍惊【元稹感石榴】应笑【李贺恼公】梦得【刘威閠三月】双飞【李峤燕】
　　佳人启玉齿谈笑亦何因欲问今宵乐应非旧日身桂花如入手竹叶况黏唇妾本怀春女轻微敢自珍佳人【李商隐南潭上亭宴集以疾后至】谈笑【方干途中寄刘沆】欲问【谢偃踏歌词】应非【周贺赠王道士】桂花【郑谷干符丙申嵗奉试春涨曲江池】竹叶【罗隐除夜寄张达】妾本【卢仝卓女怨】轻微【韩愈春雪间早梅】
　　佳人金谷园华屋艳神仙清镜鸳鸯匣香尘玳瑁筵横琴当月下乞火到窓前此际难消遣闺情软似绵佳人【李商隐杏花】华屋【杜甫秋日防府咏怀】清镜【顔舒鳯楼怨】香尘【温庭筠感旧陈情五十韵献淮南李仆射】横琴【张籍山中秋夜】乞火【李羣玉龙安寺佳人阿最歌】此际【郑谷中秋】闺情【元稹见人咏韩舍人新律诗因有戏赠】
　　佳人靓晩妆人意似鸳鸯玉佩迎初夜银灯开后堂酒香熏枕席花露腻衣裳掩抑非千态红裀六尺牀佳人【李百药火鳯词】人意【李逺咏鸳鸯】玉佩【韩翃田仓曹东亭夏夜饮】银灯【柳中庸丁评事宅秋夜宴集】酒香【岑参行军雪后月夜宴王卿家】花露【姚合扬州春词】掩抑【郎大家宋氏一作崔液宛转歌】红裀【白居易池上早春即事】
　　佳人当此夕三五月华新珠履荡花湿银钗缀鳯真巻衣轻髩嬾灭烛翠眉嚬月色当窓入圆于天上轮佳人【黄滔明月照髙楼】三五【陈子昂上元夜效小庾体】珠履【赵虾昔昔盐采桑秦氏女】银钗【李逺剪防】巻衣【温庭筠过华清宫】灭烛【杜甫江月】月色【张籍冬夕】圆于【贾岛絶句】
　　佳人坐临镜未晓已成妆翠袖洗朱粉玉笼熏绣裳低鬟蝉影动私语口脂香昨夜鸳鸯梦邀欢讵可忘佳人【王维扶南曲歌词】未晓【丁仙芝江南曲】翠袖【鲍溶古意】玉笼【崔国辅古意】低鬟【元稹防真诗】私语【白居易江南喜逢萧九彻因话长安旧逰】昨夜【郑锡玉堦怨】邀欢【耿湋宿韦贠外宅】
　　佳人雪藕丝薄腻力偏羸盼睐花争姹徘徊夜转宜月髙罗幙卷灯暗锦屏欹奈许今宵度无言拢髩时佳人【杜甫陪诸贵公子丈八沟防妓纳凉】薄腻【司空图村西杏花】盼睐【陆龟防村夜】徘徊【叶季良赋得月照冰池】月髙【许浑秋夕宴李侍御宅】灯暗【魏承班生查子】奈许【许敬宗奉和七夕宴悬圃应制】无言【韩偓春闷偶成】
　　佳人淡妆罢乞巧绣琼楼盘用黄金缕帘垂白玉钩情来偏似醉娇甚却成愁步转防干角珠房折海榴佳人【王贞白白牡丹】乞巧【徐夤依温飞卿华清宫韵】盘用【孟郊大垂手】帘垂【丁仙芝长宁公主旧山池】情来【杨凝送客归湖南】娇甚【刘禹锡三阁词】歩转【韩偓三忆】珠房【崔湜唐都尉山池】
　　佳人眠洞房花木拥回廊曙月当窓满春风引梦长瑶簪遗翡翠罗荐拂鸳鸯断续巫山雨荒滛归楚襄佳人【刘希夷晩春】花木【刘商题山寺】曙月【李商隐清夜怨】春风【梁锽美人春卧】瑶簪【温庭筠过华清宫】罗荐【白居易江南喜逢萧九彻因话长安旧游】断续【杜甫月】荒淫【于濆巫山髙】
　　佳人敞画楼花树出墙头露白凝湘簟茶新换越瓯香交珠箔气风递玉筝秋绣户时双入罗鞋起拨毬佳人【杜牧书怀寄卢州】花树【聂夷中公子行】露白【韦庄和薛先辈初秋寓怀即事之作】茶新【郑谷送吏部曹郎中免官南归】香交【符子珪芳树】风递【许浑宿开元寺楼】绣户【张九龄咏燕】罗鞋【张祜少年乐】
　　佳人不忍折夜合隔帘花邀我尝春酒送君吟月华可怜衣带缓故遣髻鬟斜立扫窓前石明朝出浣纱佳人【杜牧独柳】夜合【白居易春尽劝客酒】邀我【杜甫遭田父泥饮美严中丞】送君【贾岛送卢秀才逰潞府】可怜【呉融个人】故遣【刘禹锡同乐天和微之深春】立扫【冷朝阳同张深秀才逰华严寺】明朝【丁仙芝江南曲】
　　佳人忽有赠荑嫩手葳蕤为占娇娆分偏承顾盼私巫云多感梦陇鸟解吟诗所报何珍重桃花想一枝佳人【释贯休拟齐梁酬所知见赠】荑嫩【白居易杨柳枝】为占【元稹哭女樊】偏承【耿湋得替后书怀上第五相公】巫云【李羣玉送友人之峡】陇鸟【李洞圭峰溪居】所报【鲍溶酬王侍御】桃花【刘长卿过桃花夫人庙】
　　佳人惜顔色自觉性情闲小院回罗绮垂条拂髻鬟更深人悄悄花落水潺潺为谢红梁燕微风绣户间佳人【常浩赠卢夫人】自觉【李端与萧逺上人逰少华山】小院【白居易何处难忘酒】垂条【崔湜折杨柳】更深【元稹防真诗】花落【许浑下第别友人杨至之】为谢【李益紫骝马】微风【袁晖正月闺情】
　　佳人竟何处凉叶坠相思罗荐谁教近珠帘只自垂已迷金谷路曾赋碧云诗未肯暌良愿双蛾忆画时佳人【许浑闲居孟夏即事】凉叶【白居易代书一百韵寄微之】罗荐【李商隐风】珠帘【刘长卿长门怨】已迷【张南史咏花】曾赋【崔子向聨句】未肯【温庭筠寄渚宫遗民里生】双蛾【释皎然和阎士和望池月答人】
　　佳人掩鸾镜照妾两眉颦艳极翻含怨娇多不顾身烟和魂共逺花与思俱新为别晨昏乆香奁已染尘佳人【权徳舆杂诗】照妾【李峤倡妇行】艳极【元稹赠双文】娇多【祖咏古意】烟和【韩偓幽独】花与【韩愈和席八防十二韵】为别【姚鹄送人归呉】香奁【李后主挽词】
　　佳人不在此緑绮为谁弹已觉良宵永犹传清漏残人间春荡荡花路水漫漫怅望缄双鲤私书欲报难佳人【元稹表夏】緑绮【刘长卿奉饯郑中丞罢浙江节度还京】已觉【杜甫奉汉中王手札】犹传【温庭筠咏晓】人间【李贺感讽】花路【权徳舆送梁道士】怅望【杨巨源怀徳抒情寄上信州座主】私书【韩偓幽窓】
　　佳人不再攀云雨出巫山濯锦翻红蕋呵花满翠鬟自矜娇艳色遥慰别离顔好作鸳鸯梦留欢卜夜闲佳人【韦应物对芳树】云雨【李端春乐逰】濯锦【钱起苏端林亭对酒喜雨】呵花【温庭筠南歌子】自矜【刘长卿王昭君歌】遥慰【周贺出闗后寄贾岛】好作【李贺谢秀才有妾缟练改从于人】留欢【杜甫宴王使君宅】
　　佳人祝喜丝曾许月圆期自有横陈防还怜合抱时鳯凰钗一只荳防绣连枝怳惚琴窓里轻盈不自持佳人【元稹蜘蛛】曾许【孟贯酬东溪史处士】自有【李百药火鳯词】还怜【汤悦和鼎臣学士侍郎咏东馆庭梅】鳯凰【于濆古宴曲】荳防【牛峤女冠子】怳惚【王维东溪玩月】轻盈【武平一妾薄命】
　　佳人金谷返风月自相寻玉露交珠网华灯对锦衾共倾三昧酒重款百年心昔去真无奈艰难直至今佳人【赵冬曦奉答燕公】风月【王勃赠李十四】玉露【许敬宗奉和秋日即日应制】华灯【温庭筠洞户】共倾【柳宗元法华寺西亭夜饮】重款【杨衡冬夜送崔秀才归南阳】昔去【李商隐陆发荆南始至商洛】艰难【许棠送友人游蜀】
　　佳人宿妆薄窥镜淡蛾羞醉背云屏卧心期月殿逰别犹多梦寐生肯不风流竟日余香在红罗结绮楼佳人【羊士谔雨中寒食】窥镜【温庭筠过华清宫】醉背【王贞白游仙】心期【鲍溶送王损之秀才赴举】别犹【元稹酬乐天东南行诗】生肯【罗隐姑苏贞娘墓】竟日【刘长卿夏中崔中丞宅见海红摇落一花独开】红罗【张易之泛舟侍宴应制】
　　美人【四十首】
　　美人夺南国美女出东邻早惑阳城客应嫌洛浦神月如眉已画花寄手成春付意微相瞩宁辞顾盼频美人【韦应物拟古意】美女【骆宾王咏美人在天津桥】早惑【赵嘏昔昔盐】应嫌【孟浩然宴崔眀府宅夜观妓】月如【岑参夜过盘石隔河望永乐寄闺中】花寄【徐延寿人日剪防】付意【白居易和微之梦逰春】宁辞【张萧逺履春冰】
　　美人美于玉嫋嫋复盈盈秋思抛云髻春娇入曼声隔帘肠欲断含笑靥俱生妆似临池出青铜镜必明美人【刘商铜雀妓】嫋嫋【呉融个人】秋思【杜甫即事】春娇【王湾一作祖咏观搊筝】隔帘【权徳舆玉台体】含笑【陈述叹美人照镜】妆似【杨容华新妆】青铜【马异送皇甫湜赴举】
　　美人碧云外妍艳照江头月净鸳鸯水花明翡翠楼绮罗从许笑兰麝为谁幽更觅琼妃伴湔裙杜若洲美人【杨諌赠知巳】妍艳【杨巨源胡姬词】月净【韩翃送客逰江南】花明【崔湜幸梨园亭观打毬应制】绮罗【白居易清明日观妓舞听客诗】兰麝【张九龄与弟逰家园】更觅【郑愔奉和幸上官昭容院】湔裙【李商隐拟意】
　　美人鸾镜笑春色上罗衣玉面耶溪女纎腰洛浦妃舞衫招戏蝶画扇列名翚妆罢含情坐熏笼香气微美人【温庭筠春日】春色【杨巨源艳女词】玉靣【李白浣纱石上女】纎腰【李峤素】舞衫【钱起陪常侍令公东亭宴集】画扇【羊士谔和武相早朝】妆罢【崔颢杂诗】熏笼【孟浩然寒食】
　　美人自移植卉木共纷华晻暧迷青玲珑薄綘纱风流还爱竹春恨定因花花树台斜倚西邻即宋家美人【白居易有木】卉木【张説巴丘春作】晻暧【温庭筠苦栋花】玲珑【万楚咏帘】风流【项斯和李中丞月夜游浐水】春恨【杨巨源春日有赠】花树【常衮晩秋集贤院即事】西邻【李叔卿芳树】
　　美人金犊车沙岸歴纡徐芳草能相似瑶华信不如宿酲因夜歇艳态逐春舒眉黛羞频聚娇痴二八初美人【韦庄延兴门外作】沙岸【孟浩然西山寻辛谔】芳草【韩翃赠别崔司直赴江东】瑶华【钱起蓝上采石芥寄前李明府】宿酲【窦常和裴端公芜城秋夕】艳态【杜牧张好好诗】眉黛【元稹防真诗】娇痴【白居易议婚】
　　美人双翠幰一似画图来寳箧挐红豆琼筵弄绮梅园中花巧笑楼上月徘徊处处风情好春娇满镜台美人【韦庄少年行】一似【刘禹锡白侍郎寄示新葺水斋十四韵命同作】寳箧【路徳延小儿诗】琼筵【宋之问奉和立春日侍宴内出剪防花应制】园中【袁晖二月闺情】楼上【张东之与国贤良夜歌】处处【杨巨源襄阳乐】春娇【梁锽狷氏子】
　　美人何荡瀁神女让娉婷团扇复团扇画屏休画屏香车依柳陌金犊近兰汀落日江边笛西陵渡暂停美人【刘眘虚江南曲】神女【徐夤蜀葵】团扇【刘禹锡团扇歌】画屏【钱起江行无题】香车【权徳舆杂言和常州李贠外】金犊【温庭筠寒食节日寄楚望】落日【张乔送友人归江南】西陵【崔国辅宿范浦】
　　美人逺于月望月想蛾眉交臂何为失深心已是疑玉杯留醉处罗幌独眠时曾入相思梦三年问讯迟美人【鲍溶秋夜对月怀李正封】望月【元淳寄洛中诸姊】交臂【苏颋和姚令公温汤旧馆怀故人卢公之作】深心【许棠东归留辞沈侍郎】玉杯【韩翃令狐贠外宅宴寄中丞】罗幌【权徳舆玉台体】曾入【杜牧秋岸】三年【李商隐五月六日夜忆往嵗秋与彻师同宿】
　　美人城北来只步院中苔花映垂鬟转蜂怜艳粉回玲珑穿竹树窈窕絶尘埃不解藏踪迹深窥傍镜台美人【栁宗元桂州北望秦驿手开竹径】只步【贾岛内道塲僧绍】花映【储光羲夜观妓】蜂怜【宋之问奉和立春日侍宴内出剪防花应制】玲珑【元稹月三十韵】窈窕【上官仪酬薛舎人寓直懐友】不解【白居易池上】深窥【张祜洞房燕】
　　美人楼上歌微睇转横波晩日催弦管繁英耀绮罗千金传一曲半额画双蛾彼此虽流盼珠栊无奈何美人【聂夷中公子行】微睇【扬师道初宵看婚】晩日【韩偓大酺乐】繁英【许浑鬰林寺】千金【王绩古意】半额【张谔岐王席上咏美人】彼此【王湾秋夜寓直即事】珠栊【元稹蜘蛛】
　　美人照金井避险侧身行独与花相对长疑画不成应怜脂粉气谁见绮罗情隔叶传春意图郎闻笑声美人【曹邺金井怨】避险【方干山中寄呉磻】独与【司马札卖花者】长疑【许浑鸳鸯】应怜【杜审言代张侍御伤美人】谁见【王勃铜雀妓】隔叶【释惟审赋得闻晓莺啼】图郎【韩偓三忆】
　　美人歌白纻拂石仙郎掌上腰如束垆头酒正香花罗封蛱蝶绣领刺鸳鸯晩日愁将堕回灯拭薄妆美人【武元衡春日偶作】拂石【秦系山中枉张宙贠外书期访衡门】掌上【和凝麦秀两岐】垆头【岑参送怀州呉别驾】花罗【杜甫奉和严中丞西城晩眺】绣领【李商隐效徐陵体赠更衣】晩日【元稹红芍药】回灯【徐铉离歌词】
　　美人何处在频放剪刀声红烛暗将灭乌龙卧不惊几经开口笑敢望下堦迎愿作梁间燕同来看月明美人【杜牧有寄】频放【蒋维翰古歌】红烛【马戴离夜】乌龙【白居易和防之梦游春】几经【独孤及登后湖伤春】敢望【耿湋题庄上人房】愿作【崔仲容赠所思】同来【顾非熊题觉真上人院】
　　美人姿态里蝉髩插山榴网户飞花缀雕窓艳曲流纎腰宜寳袜斜眼送香毬戏调初微拒人前莫漫羞美人【杨巨源艳女词】蝉髩【徐夤依温飞卿华清宫韵】网户【刘宪奉和幸三防寺应制】雕窓【许敬宗奉和仪鸾殿早秋应制】纎腰【徐贤妃赋得北方有佳人】斜眼【张祜陪范宣城北楼夜宴】戏调【元稹防真诗】人前【李商隐追代卢家人嘲堂内】
　　美人梳洗时顔色共花宜掬翠香盈袖呈妆叶展眉慿栏堪入画出语总成诗门响双鱼钥开门笑我迟美人【杜光庭富贵曲】顔色【元稹代九九】掬翠【赵嘏昔昔盐蘼芜叶复齐】呈妆【方干柳】慿栏【王周清涟阁】出语【张説醉中作】门响【司空曙和耿拾遗元日观早朝】开门【释皎然聨句】
　　美人湘水曲寻艳复寻香妆洗朝相待欢娯夜未央寳题斜翡翠罗荐合鸳鸯乃在阳台侧谁言仙路长美人【武元衡秋思】寻艳【郑谷赵郎中席上赋蝴蝶】妆洗【张若虚代答闺梦还】欢娯【杨巨源上刘侍中】寳题【温庭筠长安寺】罗荐【李峤被】乃在【李羣玉我思何所在】谁言【钱起夕逰覆釡山道士观因登元庙】
　　美人闭红烛非是为腰身见月长怜夜为花不让春肌肤真可惜罗绮自相亲着指痕犹湿情通破体新美人【蒋维翰古歌】非是【东方虬昭君怨】见月【顾非熊落第后赠同居友人】为花【张九龄剪防】肌肤【柳宗元田家】罗绮【李白宫中行乐词】着指【李咸用谢友生遗端溪砚瓦】情通【韩偓无题】
　　美人歌落梅顾影舞腰回隐映楼台好玲珑窓户开玳筵吟雪罢蝉鬂觉春来笑语欢今夕香销十炷灰美人【于武陵王将军宅夜聴歌】顾影【梁锽狷氏子】隐映【李羣玉法华微上人盛话金山境胜旧逰在目】玲珑【陈羽公子行】玳筵【呉融闗东献兵部刘贠外】蝉鬂【温庭筠咏春幡】笑语【权徳舆与故人夜坐道旧】香销【许浑秋夕宴李侍御宅】
　　美人青镜中丹脸寄莲红汗湿偏宜粉腰轻乍倚风寳钗行彩鳯罗带弄青虫漫爱胸前雪鲛纱覆緑防美人【温庭筠芙蓉】丹脸【许浑神女祠】汗湿【孟浩然宴崔明府宅夜观妓】腰轻【李贺恼公】寳钗【元稹防真诗】罗带【张祜呉宫曲】漫爱【白居易代谢好妓答崔贠外】鲛纱【唐彦谦玫瑰】
　　美人醉灯下酒色上来迟徙倚情偏适低斜力不支玳筵方盼睐朱阁更逶迤羞入鸳鸯被双蛾嚬翠眉美人【元稹酬乐天劝醉】酒色【李贺花逰曲】徙倚【范传正赋得春风扇微和】低斜【白居易草词毕遇芍药初开】玳筵【温庭筠和周繇】朱阁【许浑奉命和后池】羞入【韩偓懒卸头】双蛾【武平一妾薄命】
　　美人怜解语在水不为莲光映妆楼月香凝绮阁烟雪胸鸾镜里素手玉房前挥袖依稀见肌肤软胜绵美人【张祜再吟鹦鹉】在水【陈陶草木言】光映【陈子良咏春雪】香凝【武元衡奉酬中书相公至日见寄之什】雪胸【温庭筠女冠子】素手【李端聴筝】挥袖【刘禹锡答表臣赠别】肌肤【路徳延小儿诗】
　　美人常晏起薄媚足精神罗袜红蕖艳纤腰玉树春鳯凰曾作伴蝴蝶是前身尽采潇湘句闲书字不真美人【孟浩然早发渔浦潭】薄媚【蜀主王衍甘州曲】罗袜【杜甫千秋节有感】纤腰【温庭筠金虎台】鳯凰【李乂淮阳公主挽歌】蝴蝶【窦巩题任处士幽居】尽采【张乔送友人游湖南】闲书【张祜将之衡阳道中作】
　　美人红袖垂力弱自难持调笑来相谑招邀屡有期薄寒灯影外斜月枕前时一晌偎人颤欢余玉燕欹美人【崔道融长安春】力弱【方干柳】调笑【李白陌上桑】招邀【杜甫观作桥成呈李司马】薄寒【钱起宿毕侍御宅】斜月【元稹初寒夜寄卢子防】一晌【李后主菩萨蛮】欢余【韩偓春闷偶成】
　　美人同逺光明月与香囊翡翠黄金缕鸳鸯白玉堂百花装首饰五采鬭匡牀骀荡郎知否屏帏不复张美人【鲍溶秋暮寄王璠侍御】明月【于鹄古挽歌】翡翠【李白赠裴司马】鸳鸯【呉少微过汉故城】百花【张南容静女歌】五采【韦庄和郑拾遗秋日感事一百韵】骀荡【徐凝杨叛儿】屏帏【元稹旅眠】
　　美人金剪刀携挈未为劳半露胸如雪谁怜颊似桃象牀穿幰网翠羽映帘縧月阁欹眠夜兰灯焰碧髙美人【杜牧鹦鹉】携挈【李徳裕述梦诗】半露【白居易吴宫词】谁怜【于濆宫怨】象牀【李商隐拟意】翠羽【刘禹锡浙西李大夫述梦并浙东元相公酬和斐然继声】月阁【方干赠喻凫】兰灯【元稹奉和浙西大夫李徳裕述梦四十韵】
　　美人河岳灵绣毂下娉婷圆月时堪惜微风韵可听落花疑怅望劝酒太叮咛去是黄昏后双飞照水萤美人【欧阳詹福州送郑楚材赴京】绣毂【崔防三月五日陪裴大夫泛长沙东湖】圆月【项斯浊水求珠】微风【杜甫髙柟】落花【张泌碧户】劝酒【鲍溶范侍御有寄奉酬】去是【韩偓早归】双飞【白居易池上】
　　美人争探春紫燕刻钗珍泥泥花间露盈盈波上身碧萝长似带玉粉细于尘桃李慙无语吹香匝绮茵美人【孙逖观永乐公主入番】紫燕【呉融倒次韩侍郎无题韵】泥泥【耿湋发南康夜泊赣石中】盈盈【昭宗巫山一叚云】碧萝【杜甫秋日防府咏怀寄郑监李賔客】玉粉【姚合寄李羣玉】桃李【白居易裴常侍以题蔷薇架十八韵见示因和】吹香【李峤烛】
　　美人与我别鸳梦隔星桥翼秪思鹣比心长似火烧未能开笑颊不敢望回腰直夜花前唤知君积恨销美人【白居易感镜】鸳梦【韦庄诉衷情】翼秪【呉融个人】心长【李羣玉龙安寺佳人阿最歌】未能【戎昱闺情】不敢【元稹赠双文】直夜【郑谷咏怀】知君【姚鹄送人归呉】
　　美人深别意别酒为谁香携手重携手断肠还断肠云凝巫峡梦花艳大堤倡歩逺怜芳草盈盈娇路旁美人【钱起郭司徒防夜宴】别酒【岑参送李司諌归京】携手【韦庄杂体聮锦】断肠【杜牧池州春送前进士蒯希逸】云凝【韩琮牡丹】花艳【韩愈送李尚书逊赴襄阳】步逺【杨巨源春日有赠】盈盈【常建春词】
　　美人和泪去别脸小低头被解鸳鸯襥帘褰玳瑁钩似因归路隔翻为目成留一散阳台雨明知不自由美人【曹邺姑苏台】别脸【杜牧吏部沈公宰昭应叙旧投寄】被解【白居易和防之梦逰春】帘褰【温庭筠过华清宫】似因【呉融雨后闻思归乐】翻为【杜易简湘州新曲】一散【宋之问宋公宅送寗諌议】明知【卢纶伦开府席上赋得咏美人名解愁】
　　美人隔湘浦款曲擘香牋赠逺聊攀柳相思寄采莲前溪徒自緑明月为谁圆梦即重寻熟绣窓愁未眠美人【柳宗元初秋夜坐赠呉武陵】款曲【权徳舆端午日有衣服防结之贶以诗还答】赠逺【温庭筠病中书懐呈友人】相思【万齐融赠别江头】前溪【储嗣宗呉宫】明月【罗邺秋别】梦即【李频寄范评事】绣窓【韩偓效崔国辅体】
　　美人旷延伫独敛向隅眉拂枕怜长夜回灯检旧诗何时来比目未足解相思已带伤春病春风亦不知美人【沈佺期有所思】独敛【韩偓向隅】拂枕【郭震子夜冬歌】回灯【元稹初寒夜寄卢子防】何时【权徳舆杂诗】未足【李白宣城送刘副使入秦】已带【呉融途次淮口】春风【白居易蔷薇花一丛独死不知其故】
　　美人情易伤鸾镜懒新妆愿扫琉璃地羞搴玳瑁床寄书题荳防惊梦起鸳鸯剪破相思字花间暗断肠美人【韦庄闺月】鸾镜【李频古意】愿扫【李羣玉龙安寺佳人阿最歌】羞搴【李义府堂堂词】寄书【李贺恼公】惊梦【杜牧春日言怀寄虢州李常侍】剪破【鲍溶古意】花间【鱼机赠隣女】
　　美人结长想流恨入纤腰月皎宜穿线砧寒未捣绡锦囊名画掩金鸭旧香焦终日求人卜芭蕉一叶妖美人【李白折杨柳】流恨【刘方平折杨枝】月皎【沈佺期七夕】砧寒【韩愈春雪】锦囊【李商隐灯】金鸭【唐彦谦汉代】终日【杜牧寄逺人】芭蕉【欧阳詹答韩十八驽骥吟】
　　美人伤蕙心将泪入鸳衾台上红灯尽眉间翠钿深风流真底事烦恼阿谁禁有梦多为蝶春情何处寻美人【武元衡四川使宅韦令公孔雀】将泪【杜牧为人题赠】台上【曹邺恃宠】眉间【温庭筠南歌子】风流【李商隐赠宗鲁笻竹杖】烦恼【梁琼逺意】有梦【元稹春六十韵】春情【刘禹锡春有情篇】
　　美人宵梦着梦里忆襄王绣带芙蓉帐珠栊翡翠牀天垂五夜月门掩百花塘绮席春眠觉犹闻旧酒香美人【张説春而早雷】梦里【崔湜襄阳作】绣带【牛峤女冠子】珠栊【霍总闗山月】天垂【耿湋冬夜寻李永】门掩【赵嘏送权先軰归觐信安】绮席【令狐楚闺人赠逺】犹闻【朱彬丹阳作】
　　美人隔霄汉曾约此重过暗语通窓户娇香发绮罗帐牵翡翠带锦绚鳯凰窠撩摘芳情徧东风兰杜多美人【钱起秋夜作】曾约【周贺春日重到王依村居】暗语【张祜洞房燕】娇香【张説温泉冯刘二监客舍观妓】帐牵【白居易和微之梦游春】锦绚【卢纶宴赵氏昆季书院】撩摘【元稹春】东风【武元衡送柳郎中裴起居】
　　美人岂遐旷深院昼慵开晩梦通帘押春风忆镜台未能丹作髓已使炭成灰消息期青雀应将锦帐回美人【陈子昂赠赵六贞固】深院【王维书事】晩梦【罗隐仿玉台体】春风【徐彦伯芳树】未能【陆龟防奉和袭美新秋言怀次韵】已使【郭震十月乐游诗】消息【李商隐圣女祠】应将【李徳裕忆新藤】
　　美人昔清兴携手本同心洛浦今何处桃源自可寻春来百种戏月下一张琴款曲生平在相欢意转深美人【李商隐李肱所遗画松诗书两纸】携手【王维赠裴迪】洛浦【耿湋渭上送李藏噐移家东都】桃源【杜甫春日江村】春来【张説奉和圣制观防河俗戏应制】月下【刘禹锡罢郡归洛阳闲居】款曲【元稹酬窦校书次韵】相欢【崔道融元日有题】















　　香屑集巻九
　　钦定四库全书
　　香屑集巻十
　　中允黄之隽撰
　　无题代寄【三十首上下平韵】
　　楼畔花枝拂槛红桃花依旧笑春风崔徽有底多头面延夀亡来絶画工若个最为相忆处定知难见一生中不胜惆怅还惆怅愿托仙槎路未通
　　楼畔【赵嘏和杜侍郎题禅智寺南楼】桃花【崔防题都城南荘】崔徽【罗虬比红儿诗】延夀【杜牧奉陵宫人】若个【李嘉祐袁江口忆王司勲】定知【韩愈楸树】不胜【释贯休怀王慥使君】愿托【蔡希周奉和扈从温泉宫】
　　水精帘箔绣芙蓉斜掩朱门花外钟遥夜独栖还有梦当时一笑也难逢横垂寳幄同心结解寄缭绫小字封为报髙唐神女道阳台云雨过无踪
　　水精【崔颢卢姬篇】斜掩【温庭筠春暮宴罢寄宋夀先辈】遥夜【陆防寄怀华阳道士】当时【罗虬比红儿诗】横垂【李白捣衣篇】解寄【韩偓余作探使以缭绫手帕子寄贺】为报【繁知一书巫山神女祠】阳台【胡曾阳台】
　　绮罗分处下秋江人世心形两自降残烛依依香袅袅飞花寂寂燕双双丁宁独受金妃约惜别愁窥玊女窓攲枕梦魂何处去隔溪烟雨吠村厖
　　绮罗【许浑留别赵端公】人世【薛涛江边】残烛【徐铉月真歌】飞花【武元衡春日偶作】丁宁【陆防中元夜寄道侣】惜别【李白下途归石门旧居】敧枕【刘兼命妓不至】隔溪【殷文圭玉仙道中】
　　些些私语怕人疑脉脉春情更泥谁何处相思不相见归来如梦复如痴一钩冷雾悬珠箔六曲连环接翠帷想得那人垂手立落花墙隔笑言时
　　些些【方干赠美人】脉脉【步非烟答赵象】何处【许浑京口闲居】归来【元稹连昌宫】一钩【冯延已抛毬乐】六曲【李商隠屏风词】想得【韩偓想得】落花【郑谷酬寄右省张补阙】
　　伯劳东去燕西飞南斗阑珊北斗稀寳镜尘昏鸾影在博山炉暖麝烟微锦屏银烛皆堪恨玊槛瑶轩任所依蓦上心来消未得眼前珠翠与心违
　　伯劳【薛涛春郊逰眺】南斗【曹唐小逰仙诗】寳镜【温庭筠和友人悼亡】博山【鱼机和人】锦屛【尤启中席上】玉槛【罗邺鹦鹉咏】蓦上【殷尧藩寄田卿】眼前【崔道融马嵬】
　　所须非玊亦非珠愿得佳人锦字书栁结浓烟花带重荷翻翠扇水堂虚长林徧是相思树芳沼徒逰比目鱼独倚栏干意难冩莫教愁杀马相如
　　所须【白居易答尉迟少尹】愿得【宋之问桂州三月三日】栁结【李贺怀春引】荷翻【李商隐和刘评事永乐闲居】长林【徐凝相思林】芳沼【骆宾王艳情代郭氏答卢照隣】独倚【崔鲁春晩岳阳言怀】莫教【许浑寄献三川守刘公】
　　寒夜灯前赖酒壶临卭焉用枉当垆坚冰消尽还成水明月圆来别是珠买笑树边花已老捣衣砧上练新铺天长地乆时相忆救得相如渴病无
　　寒夜【元稹与李十一夜饮】临卭【薛能赠歌者】坚冰【麴信陵过真律师旧院】明月【黄淊酬杨学士】买笑【刘禹锡怀妓】捣衣【白居易雪中即事答微之】天长【卢照隣怀仙引】救得【罗隐听琴】
　　一钩新月未沉西花外烟蒙月渐低碧幌青灯风灔灔锦裀罗荐夜凄凄天星坠地能为石玊水清流不贮泥应笑楚襄仙分薄惟留云雨怨空闺
　　一钩【王周无题】花外【陆防和袭美春夕樱桃园宴】碧幌【元稹通州丁溪馆夜别李景信】锦裀【顾况瑶草春】天星【张籍逺别离】玉水【李商隠玉山】应笑【韩偓妬媒】惟留【张贲和袭美醉中先起】
　　彯缨长罥凤凰钗雨散云飞自此乖神女生涯原是梦仙郎杯杓为谁排传闻烛下调红粉独自花间扫玉堦十二碧峯何处所夜寒春病不胜怀
　　彯缨【段成式嘲飞卿】雨散【司空图逰仙】神女【李商隠无题】仙郎【白居易酬皇甫郎中对菊见忆】传闻【徐安期催妆】独自【王建旧宫人】十二【刘禹锡松滋渡望峡中】夜寒【王涣惆怅诗】
　　青铜镜里一枝开曾与如花并照来緑绮韵髙湘女怨银泥衫稳越娃裁须知化石心难定便逐行云去不廻此夜分明来入梦粉屏香帕又重偎
　　青铜【贾岛友人婚杨氏催妆】曾与【罗邺呉王古宫井】緑绮【刘沧江行夜泊】银泥【白居易李浙东寄舞衫谢之】须知【女威聫句】便逐【孟浩然送王七尉松滋得阳台云】此夜【韩偓偶见背面是夕兼梦】粉屏【张祐观杭州柘枝】
　　鸳鸯怕捉竟难亲鹦鹉嫌笼解骂人愁倚锦屛低雪面羞将角黍近香唇黛眉印在微微緑寳帐迎囬暗暗春咫尺画堂深似海魂消目断未逢真
　　鸳鸯【白居易家园】鹦鹉【李山甫公子家】愁倚【魏承班玉楼春】羞将【和凝宫词】黛眉【韩偓余作探使以缭绫手帕子寄贺】寳帐【吴融还俗尼】咫尺【韦荘浣溪纱】魂消【严休复唐昌观玊蕋花折有仙人游】
　　博山犹自对氤氲气味浓香幸见分莫道风流无宋玊枉抛心力画朝云当时丛畔唯思我忽到牕前疑是君曽向楚台和雨看窄罗衫子薄罗裙
　　博山【皮日休文宴招润卿】气味【杜甫谢严中丞送青城山道士乳酒一瓶】莫道【韩偓席上有赠】枉抛【元稹白衣裳】当时【白居易山石榴寄元九】忽到【卢仝有所思】曽向【崔鲁岳阳云梦亭看莲花】窄罗【张泌江城子】
　　思量长自暗消魂十二楼前花正繁玊簟微凉宜白昼纱牕落日渐黄昏鸳鸯有伴谁能羡鹦鹉前头不敢言一种蛾眉明月夜此心难舍意难论
　　思量【韩偓踪迹】十二【温庭筠觱篥歌】玉簟【刘禹锡窦朗州与元郎中赠答命同作】纱牕【刘方平春怨】鸳鸯【女威联句】鹦鹉【朱庆余宫词】一种【裴交泰长门怨】此心【韦洵美答崔素娥】
　　慵红闷翠掩青鸾蕙炷香销烛影残遥想洞房眠正熟若非魂梦到应难信题霞绮缄情重风入罗衣贴体寒早晩卢家兰室外刺桐花发共谁看
　　慵红【韩偓浣溪纱】蕙炷【花蕋夫人宫词】遥想【权德舆中书宿斋有寄】若非【徐铉梦逰】信题【白居易辱崔宣城长句见寄因酬】风入【冯延已抛毬乐】早晩【韩翃送李明府使苏州便赴吉期】刺桐【张籍送汀州源使君】
　　暂到髙唐晓又还愿陪鸾鹤向三山霏微罗縠垂芳袖照耀金钗簇腻鬟翠褭红飘莺寂寂花深桥转水潺潺月明记得相寻处路在春风飘间
　　暂到【张泌经旧逰】愿陪【王起赠毛仙翁】霏微【陈标秦王卷衣】照耀【罗虬比红儿诗】翠褭【吴融赠李长史歌】花深【温庭筠春日访李十四处士】月明【张乔寄维扬故人】路在【赵嘏宛陵寓居上沈大夫】
　　旧事思量在眼前纎腰婉约步金莲映花避月遥相送对影闻声已可怜蜡烛有心还惜别明珠无类亦羞圆当时惊觉髙唐梦忍使孤牕枕泪眠
　　旧事【白居易得湖州崔使君书】纎腰【毛熙震临江仙】映花【李洵虞美人】对影【李商隠碧城】蜡烛【杜牧赠别】明珠【陆防袭美以春橘见惠】当时【李涉遇湖州妓宋态宜】忍使【李洞春日即事】
　　昔年于此见娇娆瑟瑟罗裙金缕腰投漆投胶非足拟逢花逢月便相招只縁存想归兰室无事将心寄栁条别后几囬思防面玊人何处教吹箫
　　昔年【温庭筠怀真珠亭】瑟瑟【和凝杨栁枝】投漆【骆宾王代女道士王灵妃赠李荣】逢花【陆防酬袭美病中见寄】只縁【周繇和段成式】无事【李益逢归信偶寄】别后【罗隠送杨链师归贞浩岩】玊人【杜牧寄扬州韩绰判官】
　　亦知蹇分巧难抛翻向天涯困系匏何处春风吹晓幙频来语燕定新巢碧牕月落琴声断石径人稀藓色交却共海棠花有约花縁网结妬蟏蛸
　　亦知【司空图寄薛起居】翻向【韩偓有感】何处【顾况悲歌一作逺思曲】频来【杜甫堂成】碧牕【戴叔伦哭朱放】石径【杜荀鹤赠元上人】却共【郑谷蜀中】花縁【章孝标题朱秀城南亭子】
　　王母新开一树桃乍疑因梦到仙曹绣牀怕引乌龙吠鬒髪宜簪白燕髙佳句丽偷红菡萏灵华凉沁紫葡萄旧来好事今能否唯有春风啼百劳
　　王母【薛能赠韦氏歌人】乍疑【陆防寄茅山何威仪】绣牀【女裒联句】鬒髪【薛逢夜宴观妓】佳句【徐夤赠表弟黄校书辂】灵华【赵鸾鸾酥乳】旧来【杜甫寄江宁旻上人】唯有【杨凌即事寄人】
　　曾随织女渡天河暝入花亭见绮罗银烛树前长似昼玊箫声里已闻歌魂消事去无寻处肠断风流奈别何斜汉没时人不寐一生惆怅为伊多
　　曽随【刘禹锡听旧乐人穆氏唱歌】暝入【储光羲同武平一员外逰湖】银烛【韦荘忆昔】玊箫【李逺赠友人】魂消【李中怀旧夜吟寄赵杞】肠断【赵嘏山阳韦中丞罢郡因献】斜汉【窦常七夕】一生【吴融咏情】
　　人间无路到仙家草绿裙腰一道斜应是秦云兼楚雨不论秋菊与春花曽经沧海难为水岂待珍珠始是车相见或因中夜梦胜鸾胜凤胜烟霞
　　人间【张泌浣溪纱】草縁【白居易杭州春望】应是【孙光宪定风波】不论【李昌符婢仆诗】曽经【元稹离思】岂待【李商隠咏史】相见【罗邺途中寄友人】胜鸾【司空图力疾山下吴村看杏花】
　　洞房侍女尽焚香赖有诗情合得甞持赠敢齐青玊案往来曾约郁金牀一宵光景潜相忆二月春风最断肠空记大罗天上事脸红眉黛入时妆
　　洞房【张籍楚宫行】赖有【韩能谢刘相公寄天柱茶】持赠【陆防以竹夹膝寄赠袭美】往来【韩偓五更】一宵【白居易江楼月】二月【罗隠逼试投所知】空记【李商隠留赠畏之】脸红【罗虬比红儿诗】
　　浅笑低鬟初目成香侵蔽膝夜寒轻珠帘月上玲珑影金井秋啼络纬声血色罗裙翻酒汚白编椰席镂冰明为君留下相思枕鸾凤曽于此放情
　　浅笑【刘禹锡伤秦姝行】香侵【韩偓闻雨】珠帘【温庭筠菩萨蛮】金井【花蕋夫人宫词】血色【白居易琵琶行】白编【张贲和皮陆酒病偶作】为君【李白捣衣篇】鸾凤【韦荘饶州余干县琵琶洲感旧】
　　直似当时梦听春肠遥断牡丹庭谢家咏雪徒相比顾氏传神实有灵低槛晩晴笼翡翠入帘斜照碍蜻蜓画人画得从他画写向人间作画屛
　　直似【李冶听弹琴赋得三峡流泉歌】春肠【白居易见元九悼亡诗因寄】谢家【姚合杨栁枝词】顾氏【李羣玊规公业在净名走笔此篇以屈瞻礼】低槛【韩偓御制春逰长句】入帘【陆防寄怀华阳道士】画人【杜荀鹤登石壁禅师水阁】写向【罗虬比红儿诗】
　　绕廊行处思腾腾夜色楼台月数层此日别离那可乆何时携手更同登珊瑚枕上千行泪蟋蟀声中一防灯直为相思腰转细曲栏愁絶每长凭
　　绕廊【韩偓倚醉】夜色【花蕋夫人宫词】此日【骆宾王代女道士王灵妃赠李荣】何时【郎士元送粲上人】瑚【刘卓长门怨】蟋蟀【李昌符秋夜作】直为【蔡瓌夏日闺怨】曲栏【唐彦谦蒲津河亭】
　　鸟栖庭树夜悠悠梦到花桥水阁头红锦帐中歌白雪绿槐影里傍青楼妆台翠幌教春住绮陌香车似水流觉后始知身是梦桂枝梧叶共飕飗
　　鸟栖【李中海城秋夕】梦到【白居易梦蘓州水阁】红锦【释贯休归东阳临岐上杜使君】緑槐【顾甄逺惆怅诗】妆台【沈佺期侍宴安乐公主新宅】绮陌【刘沧及第后宴曲江】觉后【徐凝宿冽上人房】桂枝【刘禹锡秋夜安国观闻笙】
　　西廊月上半牀隂长夜孤眠倦锦衾暮雨自归山悄悄碧云初断信沈沈从来有泪非无泪料得君心似我心只是教人添怨忆红牋写寄表情深
　　西廊【白居易嘉陵夜有怀】长夜【陈陶水调词】暮雨【李商隠楚宫】碧云【刘禹锡怀妓】从来【杜荀鹤送韦书记归京】料得【刘得仁对月寄同志】只是【孙光宪后庭花】红牋【顾夐荷叶杯】
　　夜宿嫦娥旧桂潭因思往事却成憨踏青堤上烟多绿潄齿花前酒半酣兰脸别春啼脉脉桞丝妨路翠光隂负我难相遇若覩红顔死亦甘
　　夜宿【胡曽自岭下泛鹢到清逺峡作】因思【吕嵓七言】踏青【吴融闲居有作】潄齿【罗邺叹流水】兰脸【李贺梁台古意】栁丝【徐铉逰山南诸寺】光隂【韩偓青春】若覩【鱼机次光威裒姊妺韵】
　　烧尽沉檀手自添无因得见玊纎纎不寒不暖看明月微雨微风隔画帘闲读道书慵未起空推宿酒睡无厌亦知春色人将去絮扑纱窓燕拂檐
　　烧尽【李中宫词】无因【杜牧妓席与张祜聨句】不寒【徐凝二月望日】微雨【刘兼芳春】闲读【元稹离思】空推【孙光宪浣溪纱】亦知【姚合杨栁枝】絮扑【白居易三月三日】
　　晴烟漠漠栁毵毵往往长条拂枕函刺绣五纹添弱线柘枝一曲试春衫红牋漫有千行字飞鸟空随万里帆笔拙纸穷情未尽把诗吟去入嵌岩
　　晴烟【韦荘古离别】往往【司空图杨栁枝夀杯词】刺绣【杜甫小至】柘枝【白居易三月三日】红牋【裴说闻砧】飞鸟【刘长卿送孙逸归庐山】笔拙【徐铉酬亚元舍人】把诗【李洞赠可上人】
　　无题代答【三十首上下平韵】
　　折尽青青赏尽红花堂栏下月明中虚生芍药徒劳妬似隔芙蓉无路通白玊帐寒鸳梦絶彩云天逺凤楼空欲知肠断相思处昨夜星辰昨夜风
　　折尽【薛能寒食日题】花堂【白居易紫薇花】虚生【徐凝题开元寺牡丹】似隔【刘威游东湖黄处士园林】白玊【曹堂汉武帝思李夫人】彩云【杨巨源酬于驸马】欲知【赵光逺题妓莱儿壁】昨夜【李商隠无题】
　　得人憎是绣芙蓉愁捻银针信手缝绮户雕楹长若此罗帏碧簟岂相容花縁艳絶栽难好书被催成墨未浓为报长卿休涤器酒家踈雨梦临卭
　　得人【黄淊启帐】愁捻【裴説闻砧】绮户【温庭筠吴苑行】罗帏【欧阳詹乐津店北陂】花縁【韦荘江上村居】书被【李商隠无题】为报【李端重送郑宥归蜀因寄何兆】酒家【谭用之感怀呈所知】
　　谁能夜夜立清江暂寄华筵倒玊缸晓色入楼红霭霭残灯无焰影幢幢同心栀子徒夸艶并蒂芙蓉本自双不为旁人羞不起日髙方始出纱窓
　　谁能【薛涛江邉】暂寄【许浑留别赵端公】晓色【赵嘏宛陵寓居上沈大夫】残灯【元稹闻乐天授江州司马】同心【雍陶殷明府嘉莲咏】并蒂【杜甫进艇】不为【崔莺莺寄诗】日髙【韩偓中庭】
　　树名从此号相思生魄随君君岂知寳瑟不能邀卓氏浊泥犹得葬西施微波有恨终归海流水无情自入池应袅緑窓残梦断断肠烟栁一丝丝
　　树名【温庭筠题望苑驿】生魄【韩偓惆怅】寳瑟【刘兼芳春】浊泥【李商隠景阳井】微波【薛逢九华观废月池】流水【白居易过元家履信宅】应袅【赵嘏春日书怀】断肠【韦荘江外思乡】
　　天上频看破镜飞寒窓灯尽月斜晖鸳鸯帐下香犹暖杨栁桥边人未归何处夜歌消腊酒谁家别泪湿罗衣朦胧闲梦初成后梦见虽多相见稀
　　天上【赵嘏洞庭寄所思】寒窓【许浑卧病】鸳鸯【鱼机和新及第悼亡】杨栁【罗邺春闺】何处【周亮故乡除夜】谁家【杜甫黄草】朦胧【白居易卧听法曲霓裳】梦见【冯延已长相思】
　　低头羞问壁边书灎灎横波思有余风飏檀烟销篆印月移花影过庭除鸳衾乆别难为梦云髻朝来不欲梳早是自家无气力唤人相伴洗裙裾
　　低头【孙光宪浣溪纱】灎灎【赵嘏赠歙州妓】风飏【温庭筠访知上人】月移【刘兼对镜】鸳衾【钱起长信怨】云髻【徐凝读逺书】早是【张泌江城子】唤人【王建宫词】
　　栀子红椒艳色殊幸廽郎意且斯须髩云欲度香腮雪线缕难穿泪脸珠皓月隔花追欵别宛风含露透肌肤离肠恐逐金刀断试割相思得断无
　　栀子【杜甫寒雨朝行视园树】幸廻【王建七夕曲】髩云【温庭筠菩萨蛮】线缕【白居易绣妇叹】皓月【曹唐张硕重寄杜兰香】宛风【罗虬比红儿诗】离肠【裴説闻砧】试割【彭伉妻张氏寄夫】
　　门外萧郎白马嘶银泥裙映锦障泥飞云阁上春应至折栁亭边手重携微动翠蛾抛旧态曽书蕉叶寄新题蘼芜亦是王孙草空使王孙见即迷
　　门外【温庭筠赠知音】银泥【张籍蘓州江岸留别乐天】飞云【上官仪奉和春日】折栁【释无闷暮春送人】微动【张祜观杨瑗柘枝】曽书【方干送郑台处士归绛岩】蘼芜【孟迟闺情】空使【王祝和三乡诗】
　　惊嗟犹梦合欢鞋为爱红芳满砌堦缓掲绣衾抽皓腕强将纎手整金钗此情可待成追忆何日相逢语旧怀香火一炉灯一盏自休自了自安排
　　惊嗟【王涣惆怅诗】为爱【罗隠扇上画牡丹】缓掲【韦荘江城子】强将【卢肇戏题】此情【李商隠锦瑟】何日【王季友宿东溪李十五山亭】香火【白居易戏礼经老僧】自休【释贯休山居诗】
　　暂烦烟月掩妆台斜凭栏干首重廽莫道野蚕能作茧争教红粉不成灰西陵水濶鱼难到南浦花残客未囬多事东风入闺闼与春先作断肠媒
　　暂烦【李郢七夕】斜凭【李山甫牡丹】莫道【张祜车遥遥】争教【白居易燕子楼】西陵【杜牧寄湘中友人】南浦【许浑晨起白云楼寄凖上人】多事【李绅北楼樱桃花】与春【皮日休行次野梅】
　　几多珠翠落香尘轻小休夸似燕身步月怕伤三径藓看花自感一枝春黄莺乆住浑相识白鸟双飞不避人只恐轻梭难作匹泪沿红粉湿罗巾
　　几多【卢纶王驸马花烛诗】轻小【罗虬比红儿诗】步月【李中赠夏秀才】看花【卢肇送潘图归宜春】黄莺【戎昱移家别湖上亭】白鸟【方干睦州环溪亭】祗恐【秦韬玊织锦妇】涙沿【许浑重别】
　　金钗坠地鬓堆云憔悴支离为忆君举世只知嗟逝水此生应不织囘文堦前雨落鸳鸯瓦架上尘生翡翠裙可惜亭台闲度日伯劳言语傍花闻
　　金钗【李山甫代崇徽公主意】憔悴【武后如意娘】举世【释贯休山居诗】此生【皮日休临顿宅】堦前【韦荘过旧宅】架上【胡曽薄命妾】可惜【白居易令公南荘花栁正盛欲偷一赏先寄二篇】伯劳【陆防次和袭美病后春思】
　　馨香惟解掩兰荪深院无人独倚门云髻罢梳还对镜绣裙斜立正销魂莫教囬首匀妆面何忍将身卧泪防栁絮杏花留不得空留莺语到黄昏
　　馨香【唐彦谦牡丹】深院【韦荘春愁】云髻【薛逢宫词】绣裙【韩偓宫词】莫教【罗虬比红儿诗】何忍【杜牧斑竹筒簟】栁絮【林寛曲江】空留【段成式折杨栁】
　　栁花如雪若为看几许幽情欲话难更向眉中分晓黛还来机上裂齐纨离肠似线长忧断别泪非珠漫落盘解破云鬟收未得和风搭在玊栏杆
　　栁花【刘长卿送壻崔真父归长城】几许【薛逢贫女吟】更向【和凝宫词】还来【刘希夷捣衣篇】离肠【徐铉和江西萧少卿见寄】别泪【罗隐东归别所知】解破【顾云苔歌】和风【徐仲雅宫词】
　　朱门半掩拟重关云色鲛绡拭泪顔翠帐緑窓寒寂寂碧桃红杏水潺潺绮罗堆里春风畔牛斗星边女宿间借问流莺与飞蝶梦魂何处访三山
　　朱门【戴叔伦奉酬卢端公饮后见示之作】云色【唐彦谦无题】翠帐【顾况瑶草春】碧桃【许浑泛溪夜回】绮罗【韩偓北齐】牛斗【罗隐投钱尚父】借问【刘言史寻花】梦魂【曹唐送刘尊师只诏阙庭】
　　多情信有短姻縁织女佳期又隔年树影悠悠花悄悄星河耿耿漏绵绵珠釭缀月那知夜绣被焚香独自眠谁谓波澜才一水蓬莱无路海无边
　　多情【鲍生妾四送鲍生酒】织女【李羣玊秋登涔阳城】树影【曹唐汉武帝西王母降】星河【白居易睡觉】珠釭【卢藏用夜宴安乐公主宅】绣被【李商隐碧城】谁谓【王勃秋江送别】蓬莱【张籍求仙行】
　　应非脉脉与迢迢何事牵牛在碧霄天外凤凰谁得髓岸边乌鹊拟为桥熏笼玊枕无顔色罗袜金莲何寂寥心火自生还自灭佛前香印废晨烧
　　应非【权德舆七夕】何事【罗隐病骢马】天外【杜牧读韩杜集】岸边【徐夤和尚书咏泉山瀑布】熏笼【王昌龄长信秋词】罗袜【韩偓金陵】心火【元稹和乐天赠云寂僧】佛前【郑遨题病僧寮】
　　女牀唯待凤归巢出入朱门未忍抛烛烬香残帘半卷红深緑暗径相交未容言语还分散不破工夫漫解嘲侍女常时教合药无人解合续胶
　　女牀【韩偓有感】出入【薛涛燕离巢】烛烬【韦荘诉衷情】红深【温庭筠寒食日作】未容【李商隠昨日】不破【司空图寄薛起居】侍女【王建赠阎少保】无人【杜牧读韩杜集】
　　好织囘文寄窦滔洞房西室女工劳影随明月团纨扇风送离情入剪刀金凤台前波漾漾碧纱窓外叶骚骚兰釭尚惜连明在花里莺啼白日髙
　　好织【窦巩从军别家】洞房【罗隠咏绣】影随【宗楚客奉和圣制喜雪】风送【项斯送苖七求职】金凤【元稹酬乐天禁中玩月见寄】碧纱【徐凝莫愁曲】兰釭【崔鲁题僧院蔷薇花】花里【韩翃和髙平朱参军思归作】
　　繁华秾艳竟如何坐见西风袅燕窠白玊窓中闻落叶緑云鬟下送横波一钩初月临妆镜百尺清潭写翠蛾犹自保郎心似石莫嫌谈笑与经过
　　繁华【赵防芳与顔濬冥防】坐见【周贺宿李主簿宅】白玊【钱起效古秋夜长】緑云【韩琮题商山店】一钩【李后主应天长】百尺【李白忆旧游寄元参军】犹自【杜牧越中】莫嫌【韩偓赠友人】
　　深掩妆窓卧碧纱病来帘外是天涯可怜芳草成衰草才见开花又落花鸳被相思双带缓绣屛愁背一灯斜因嗟往事抛心力绮幙香风翡翠车
　　深掩【王涣悼亡】病来【裴夷值病中知皇子陂荷花盛发】可怜【杨凝送客归常州】才见【雍陶过南邻花园】鸳被【骆宾王军中行路难】绣屏【张泌浣溪纱】因嗟【释贯休山居诗】绮幙【李涉六叹】
　　擘破云鬟金凤凰緑蘼芜影又分将梁间燕子闻长叹楼外花枝借助香翠羽几曽添别恨锦书其奈隔年光春风夜染罗衣薄得见春风已断肠
　　擘破【曹唐杜兰香下嫁于张硕】緑蘼【姚合欲别】梁间【李商隠无题】楼外【温庭筠李羽处士寄新醖】翠羽【曹松七夕】锦书【刘兼秋夕书怀呈戎州郎中】春风【许景先折栁篇】得见【王初春日咏梅花】
　　瘦去谁怜舞掌轻却愁红粉泪防生东风澹荡慵无力白日萧条梦不成欲托清香传逺信好题幽怨写闺情纱窓只有灯相伴斜倚熏笼坐到明
　　瘦去【韩偓偶见】却愁【司空曙观妓】东风【张泌思越人】白日【李贺有所思】欲托【王初梅花】好题【花蕋夫人宫词】纱窓【裴説闻砧】斜倚【白居易后宫词】
　　自剪芭蕉写佛经金莲无复印中庭清风朗月长相忆玊管朱弦可要听多病不任衣更薄宿妆犹在酒初醒隔年违别成何事卧看牵牛织女星
　　自剪【戴叔伦赠鹤林上人】金莲【李商隠齐宫词】清风【徐铉江舍人宅】玊管【白居易滩声】多病【薛能春日书怀】宿妆【顾夐虞美人】隔年【罗隠咏月】卧看【杜牧秋夕】
　　花落花开泪满膺夜来明月为谁升帘斜树隔情无限粉薄香残恨不胜金缕机中抛锦字茶铛影里煮孤灯梦为逺别啼难唤一半云鬟坠枕棱
　　花落【罗隠铜雀台】夜来【胡曽房陵】帘斜【陆防中秋待月】粉薄【来鹄梅花】金缕【刘禹锡赠东岳张链师】茶铛【李洞赠曹郎中崇贤所居】梦为【李商隠无题】一半【韩偓半睡】
　　也嚬眉黛托腮愁纒绕春情卒未休强整娇姿临寳镜潜添睡兴着红楼多因戏蝶寻香住不觉桃花逐水流好是灯前偷失笑阮郎惟有梦中留
　　也嚬【唐彦谦题防僧室】纒绕【翁承赞栁】强整【李珣临江仙】潜添【白居易认春】多因【罗隠野花】不觉【顾况桃花曲】好是【成彦雄元日】阮郎【鱼机暮春即事】
　　凤梭停织鹊无音小婢将行力未禁好鸟岂劳兼比翼青山何用隔同心闲寻绮思干花丽却锁重门一院深日欲暮时人静处水精帘外冷沉沉
　　凤梭【戴叔伦织女词】小婢【李后主病中书事】好鸟【韩偓妒媒】青山【钱起七盘岭阻防闻李端公先到南楚】闲寻【罗隠李仆射借示近诗】却锁【李涉六叹】日欲【白居易古冢狐】水精【曹唐小游仙诗】
　　谪来尘世未为男却是为云分易甘醉袂几侵鱼子缬香风暗动凤皇簪传情写念长无极顾影看身又自慙莫对月明思往事断肠春色在江南
　　谪来【鱼机次光威裒韵】却是【女威联句】醉被【段成式嘲飞卿】香风【杨巨源古意赠王常侍】传情【李康成玉华仙子歌】顾影【杜牧寓言】莫对【臼居易赠内】断肠【韦荘古离别】
　　榆荚堆墙水半淹山榴似火叶相兼数枝红蜡啼香泪四面朱楼卷画帘锦帐罗帏羞更入金炉檀炷冷慵添蒲葵细织团圆扇愿托凉风箧笥嫌
　　榆荚【韩偓春尽日】山榴【元稹杂忆】数枝【黄滔江州夜宴献陈员外】四面【杜牧怀钟陵旧游】锦帐【崔公逹独夜词】金炉【刘兼芳春】蒲葵【方干题悬溜岩隠者居】愿托【鲍溶上阳宫月】
　　眼波娇利瘦岩岩更上西楼望逺防银烛忍抛杨栁曲碧窓应绣凤凰衫纎腰怕束金蝉断锦字愁教青鸟衔千颗泪珠无寄处新诗他日伫开缄
　　眼波【薛能吴姬】更上【韦应物送王校书】银烛【白居易和韦庶子逺坊赴宴未夜先归之作】碧窓【鱼机次光威裒韵】纎腰【薛逢夜宴观妓女】锦字【女裒联句】千颗【郑綮别郡后寄席中三兰】新诗【刘长卿送孙逸归庐山】








　　香屑集卷十
　　钦定四库全书
　　香屑集卷十一
　　中允黄之隽撰
　　古意上【五十四首】
　　才胜罗绮不胜春背插金钗笑向人蕲簟蜀琴相对好水沉山麝毎回新殷勤莫碍星槎路窈窕将期环佩身玳瑁筵中怀里醉湿云如梦雨如尘
　　才胜【花蕋夫人宫词】背插【杜牧倡楼戏赠】蕲簟【崔珏水晶枕】水沉【王建宫词】殷勤【呉融汴上观河水】窈窕【鲍溶李夫人歌】玳瑁【李白对酒】湿云【崔鲁华清宫】
　　粉着兰胸雪压梅轻梳小髻号慵来罗衣隠约金泥画珠帐玲珑寳扇开如折芙蓉栽旱地先将芍药戏妆台花间自欲徘徊立己怕堂前阿母催
　　粉着【韩偓席上有赠】轻梳【罗虬比红儿诗】罗衣【魏承班菩萨蛮】珠帐【阎德隐薛王花烛行】如折【白居易水莲树】先将【李贺许公子郑姬歌】花间【刘言史扶病春亭】已怕【司空图乐府】
　　红壁防悬佩珰小姑新着好衣裳暖风迟日浓于酒戏蝶游蜂乱入房两脸夭桃从镜发满身兰麝扑人香侍儿扶起娇无力笑倚东窓白玊牀
　　红壁【李贺李夫人歌】小姑【徐凝过马当】暖风【韩琮春愁】戏蝶【岑参山房春事】两脸【崔珏有赠】满身【顾夐荷叶杯】侍儿【白居易长恨歌】笑倚【李白口号吴王美人半醉】
　　声貎由来固絶伦博山炉暖玊楼春已愁红脸能佯醉争奈娇波不顾人纵使有花兼有月等闲相见莫相亲蕋珠宫里神仙谪肯似成都夜失身
　　声貎【司空图偶诗】博山【罗隠咏香】已愁【卢纶宴席赋得姚美人拍筝歌】争奈【唐明皇题梅妃画真】纵使【李商隐春日寄怀】等闲【元稹忆杨十二】蕋珠【徐夤贺清源太保王延郴】肯似【权德舆杂兴】
　　谢家诸婢笑扶行时引流莺送好声仙路迷人应有术春光于尔岂无情林花着雨燕脂落荇草牵风翠带横外院池亭闻动锁已教红袖出门迎
　　谢家【元稹醉醒】时引【释齐已幽斋】仙路【李涉赠长安小主人】春光【释贯休闻杜宇】林花【杜甫曲江值雨】荇草【花蕋夫人宫词】外院【韩偓春尽日】已教【徐铉寄钟谟】
　　麝烟红蜡透鰕须梳洗楼前粉暗铺休闭玊笼留鸑鷟愁将铁网瑚春来秋去相思在月满花香记得无此日与君除万恨画堂连遣侍儿呼
　　麝烟【成彦雄夕】梳洗【元稹酬乐天雪中见寄】休闭【许浑寄献三山守刘公】愁将【李商隐燕台】春来【鱼机闺怨】月满【罗隐寄徐济】此日【薛能栁枝】画堂【孙棨题妓王福娘墙】
　　神女初离碧玊堦曾随阿母汉宫斋月光似水衣裳湿寒色临门笑语谐坐上不遗金带枕春来新插翠云钗轻绡裙露红罗袜应愿将身作锦鞋
　　神女【卢肇戏赠】曾随【刘言史赠成錬师】月光【何元上所居寺院凉夜书情】寒色【释广宣宿郑尚书絪东亭望月】坐上【陆防自遣诗】春来【王涯宫词】轻绡【欧阳詹汝川行】应愿【段成式嘲飞卿】
　　冠剪黄绡帔紫罗桃蹊栁陌好经过防香暗惹游人步媚眼唯看宿燕窠如伴风流萦艳雪枉将心事托微波青衫乍见曾惊否年齿参差不校多
　　冠剪【薛能吴姬】桃蹊【张籍无题】防香【罗邺芳草】媚眼【张祜赠内人】如伴【韦应物五弦行】枉将【陆防和袭美重题后池】青衫【白居易和张秘书】年齿【李商隐赠歌妓】
　　晓日雕梁燕语频纱帷画暖墨花春敢将十指夸纎巧留着双眉待画人翠幌珠帘不独映冰眸莲脸见常新亦知自惜难判割为我铺床作锦裀
　　晓日【罗虬比红儿诗】纱帷【李贺杨生紫石砚歌】敢将【秦韬玉贫女】留着【徐安期催妆】翠幌【骆宾王帝京篇】氷眸【唐昭宗巫山一段云】亦知【王建乞竹】为我【施肩吾春日餐霞阁】
　　逐他女伴卸头迟背接红巾掬水时艳彩芳姿相防缀长鬟弱袂动参差春深欲取黄金粉花底休倾绿玊巵画得自家梳洗様芙蓉如面栁如眉
　　逐他【司空图灯花】背接【赵光逺咏手】艳彩【权德舆马秀才草书歌】长鬟【刘禹锡采菱行】春深【王涯宫词】花底【曹唐小游仙】画得【花蕋夫人宫词】芙蓉【白居易长恨歌】
　　翡翠帘前日影斜玉肌香腻透红纱峡中寻覔长逢雨屋里新妆不让花眉敛湘烟袖廻雪脸横秋水髻盘鸦殷勤为嘱纎纎手摘得蘼芜又一扠
　　翡翠【花蕋夫人宫词】玊肌【韦荘伤灼灼】峡中【李商隐重有戏赠任秀才】屋里【骆宾王畴昔篇】眉敛【温庭筠夜宴謡】脸横【孟迟莲塘】殷勤【罗隐咏□】摘得【韩偓咏手】
　　金似衣裳玉似身丹青任写不如真休怜栁叶双眉翠自有闲花一面春丽质全胜秦氏女芳词空怨路旁人知君也解相轻薄着地能铺锦绣裀
　　金似【韦荘天仙子】丹青【卢士衡题牡丹】休怜【张祜爱妾换马】自有【罗虬比红儿诗】丽质【权德舆薄命篇】芳词【王硕和三乡女子诗】知君【李山甫牡丹】着地【李冶蔷薇花】
　　断续箫声落翠防仙人楼上凤凰飞萦窓素月垂文练隔水残霞见画衣闲倚屏风笑周昉好题春思赠江妃殷勤更把鸣琴抚玊轸朱弦瑟瑟徽
　　断续【陆闻袭美有亲迎之期因以寄贺】仙人【李邕奉和幸太平公主南荘应制】萦窓【杜甫刘颢宅宴饮为醉歌】隔水【曹唐汉武帝思李夫人】闲倚【元稹白衣裳】好题【皮日休酬鲁望见答鱼笺之作】殷勤【黄滔酬翁文尧员外南台见寄】玊轸【白居易听弹湘妃怨】
　　倾国倾城胜莫愁逢花却欲替花羞鸾裾凤带行烟重锦幨银珂触雨游图把一春皆占断大都为水也风流归来困顿眠红帐宿酒犹酣懒卸头
　　倾国【武元衡赠佳人】逢花【卢纶春日登楼有怀】鸾裾【李贺洛姝真珠】锦幨【于鹄长安游】图把【秦韬玊牡丹】大都【李山甫曲江】归来【花蕋夫人宫词】宿酒【韩偓闺情】
　　脸边红艳对花枝花性飘扬不自持闲凭玉栏思旧事缓遮檀口唱新词诚知欢乐堪留恋早是疎顽耐别离忽地下堦裙带解好香难掩蝶先知
　　脸边【欧阳烱西江月】花性【李白怨情】闲凭【卢弼薄命妾】缓遮【张祜观杨瑗柘枝】诚知【白居易早春忆蘓州】早是【唐彦谦八月十六夜月】忽地【王建宫词】好香【李中柴司徒宅牡丹】
　　靓妆才罢粉防新金绣罗衫软着身杯里紫茶香代酒楼前红烛夜迎人映盘皎洁非资月行步欹危实怕春景状入诗兼入画巫山云雨洛川神
　　靓妆【王初春日咏梅花】金绣【张祜李家柘枝】杯里【钱起过张成侍御宅】楼前【韩翃赠李翼】映盘【杨巨源和人与人分惠赐冰】行步【杜甫江畔独步寻花】景状【韩偓冬日】巫山【权德舆杂兴】
　　争引秦娥下凤台长眉画了绣帘开杏花满地堆香雪莲朶含风动玉杯竞挽春衫来比竝且将扇共徘徊闺帏不得偷廻避横卧乌龙作妒媒
　　争引【黄滔催妆】长眉【李商隐咏蝶】杏花【刘兼春夜】莲朶【皮日休宿报恩寺水阁】竞挽【韩愈芍药歌】且将【王昌龄长信秋词】闺帏【元稹上阳白髪人】横卧【韩偓妒媒】
　　廻簪转黛喜猜防独把花枝归洞房明镜懒开长在匣罗衣欲换更添香瑶姬学绣流蘓幔王母亲缝紫锦囊歇着金梭思往夕露如轻雨月如霜
　　廻簪【周繇和段成式】独把【鲍君徽惜花吟】明镜【白居易赠蘓錬师】罗衣【薛宫词】瑶姬【张碧林书记蔷薇】王母【杨嗣复赠毛仙翁】歇着【刘言史七夕歌】露如【卢纶和太常王卿春夜对月】
　　绿杨深巷马头斜帘额侵钩绣辟邪窈窕玉堂褰翠幙参差步障列朝霞春风小榼三升酒蛮蜡同心四照花好是琵琶弦畔见月眉云髻尽名家
　　緑杨【杜牧闲题】帘额【秦韬玊豪家】窈窕【张柬之柬飞伯劳歌】参差【骆宾王畴昔篇】春风【白居易自题新昌居止】蛮腊【段成式不赴光风亭夜宴】好是【赵光逺咏手】月眉【罗虬比红儿诗】
　　为嫌风日下楼稀日射纱窓风撼扉侍女休梳宫様髻佳人犹舞越罗衣生憎燕子千般语化作鸳鸯一只飞花影深沉遮不住暂时相向亦依依
　　为嫌【张籍倡女词】日射【李商隐日射】侍女【于鹄送唐大夫让节归山】佳人【许浑别表兄军倅】生憎【骆宾王代女道士王灵妃赠李荣】化作【元稹所思】花影【殷尧藩闻筝歌】暂时【温庭筠渭上题】
　　愿随仙女董双成初着单衣肢体轻红锦机头抛皓腕砑罗裙上放娇声夭桃秾李遥相匹紫蝶黄蜂俱有情入夜更宜明月满晩帘疎处见分明
　　愿随【项斯送宫人入道】初着【白居易赠驾部吴郎中】红锦【韩琮题商山店】砑罗【崔怀寳忆江南】夭桃【张说安乐郡主花烛行】紫蝶【李商隐二月二日】入夜【释法振张舍人南溪别业】晩帘【孙光宪浣溪纱】
　　遥看美女院门开行即裙裾拂落梅玉佩金钿随步逺雾绡云縠称身裁纵令奔月成仙去安得好风吹汝来今日分明花里见狂心醉眼共徘徊
　　遥看【王建霓裳词】行即【孟浩然春情】玉佩【长孙无忌新曲】雾绡【罗虬比红儿诗】纵令【包何宿道士观有述】安得【李商隐留赠畏之】今日【李羣玊赠妓人】狂心【方干咏花】
　　赚得佳人出绣帏画罗轻髩两霏防荆王枕上原无梦阿母宫中见亦稀好傍翠楼装月色新裁白纻作春衣水精帘动防风起玉凤雕钗袅欲飞
　　赚得【元凛中秋夜不见月】画罗【温庭筠和友人悼亡】荆王【李商隐代元城吴令暗为答】阿母【张籍闻唐昌观玉蕋近有仙过】好傍【罗邺芦花】新裁【雍陶公子行】水精【髙骈山亭夏日】玊凤【蕋蕋夫人宫词】
　　婵娟二八正娇羞每到花前免独游所慕灵妃嫓箫史传闻织女对牵牛罽裀饰地承雕履珠箔当风挂玊钩尽日后防无一事水精帘下看梳头
　　婵娟【权德舆玉台体】每到【张籍书怀寄王秘书】所慕【韩愈谁氏子】传闻【骆宾王艳情代郭氏答卢照隣】罽裀【张说安乐郡主花烛行】珠箔【项斯梦逰仙】尽日【白居易秘省后防】水精【元稹离思】
　　小楼髙阁谢娘家户映屏风故故斜银烛有光妨宿燕碧池新涨浴娇鵶寸心恰似丁香结隔座刚抛豆防花箫管曲长吹未尽笼开鹦鹉报煎茶
　　小楼【韦荘浣溪纱】户映【徐铉梦逰】银烛【温庭筠池塘七夕】碧池【杜牧街西长句】寸心【尹鹗拨棹子】隔座【冯衮戏酒妓】箫管【卢纶曲江春望】笼开【张蠙夏日题老将林亭】
　　桐花暗淡栁惺惚步步犹疑是梦中细路独来当此夕小楼昨夜又东风烟分顶上三层緑蜡想歌时一烬红年纪未多犹怯在背人撩髩道匆匆
　　桐花【元稹送孙胜】步步【令狐楚游义兴寺】细路【李商隐野菊】小楼【李后主虞美人】烟分【崔珏有赠】蜡想【罗隠寄进士卢休】年纪【方干赠美人】背人【韩偓李波小妺歌】
　　凤膏还向月中焚撩乱芳情最是君指面试香添麝炷睡容无力卸罗裙丹楹碧砌真珠网翠幙兰堂蘓合熏任有风流兼蕴借纺花纱袴薄于云
　　凤膏【吴融和皮博士】撩乱【元稹早春寻李校书】指面【赵光逺咏手】睡容【毛熙震浣溪纱】丹楹【窦庠金山行】翠幙【张说安乐郡主花烛行】任有【刘崇鲁席上吟】纺花【白居易寄生衣与防之】
　　桂楼椒阁木兰堂翠帐云屛白玊窈宨佳人褰绣幙娉婷仙子曵霓裳合蝉巧间双盘带金缕浓熏百和香不热不寒三五夕更教明月照流黄
　　桂楼【王琚美女篇】翠帐【卢仝小妇吟】窈窕【邵楚苌题马侍中燧木香亭】娉婷【崔澹赠王福娘】合蝉【秦韬玊织锦妇】金缕【罗虬比红儿诗】不热【裴夷直同乐天中秋夜洛河玩月】更教【沈佺期古意】
　　珍珠帘外净无尘玳瑁筵前整顿频日暖烟花曾扑地风吹艳色欲烧春博山夜宿沉香火玊簟宵迎翠羽人桃叶桃根双姊妺脸檀眉黛一时新
　　珍珠【和凝宫词】玳瑁【刘章咏蒲鞋】日暖【陆防和袭美登初阳楼】风吹【方干朱秀才庭际蔷薇】博山【花蕋夫人宫词】玉簟【韩翃送蓚县刘主簿楚】桃叶【李商隐燕台】脸檀【罗虬比红儿诗】
　　曽如刘阮访仙踪别有深情一万重蜀纸麝媒添笔媚锦帷鸳被宿香浓好将花下承金粉每坐台前见玉容春色恼人遮不得绣罗红嫩袜酥胸
　　曽如【顾夐甘州子】别有【白居易夜筝】蜀纸【韩偓横塘】锦帷【张泌浣溪纱】好将【陆防袭美以鱼笺见寄】毎坐【施肩吾佳人览镜】春色【罗隐春日曲江】绣罗【毛熙震浣溪纱】
　　红映楼台緑绕城一年今日最分明花须栁眼各无頼落絮游丝亦有情蘓小风姿迷下蔡田郎才貌出咸京相逢不用相囬避相共凭栏看月生
　　红映【孟迟广陵城】一年【戎昱中秋夜登楼望月寄人】花须【李商隐二月二日】落絮【杜甫白行】蘓小【温庭筠春莫宴罢寄宋夀先辈】田郎【李乂饯唐永昌】相逢【李涉赠盗】相共【冯延己抛毬乐】
　　春望逍遥出画堂百花狼籍栁披猖闺中莫覩新妆妇马上谁家薄媚郎红日已髙三丈透暖风吹过一香林间戏蝶帘间燕不信年华有断肠
　　春望【张説奉和圣制春日出苑应制】百花【唐彦谦春深独行马上有作】闺中【韦荘白牡丹】马上【杜甫少年行】红日【李后主浣溪纱】暖风【花蕋夫人宫词】林间【冯延己采桑子】不信【李商隐栁】
　　云压桃花月满空春光懒困倚防风重衾幽梦他年断清宴金樽一夕同堕珥尚存芳树下凝辉更向画堂中红罗袖里分明见十指纎纎玊笋红
　　云压【许浑宿咸宜观】春光【杜甫江畔独步寻花】重衾【李商隐银河吹笙】清宴【李绅忆被牛相留醉州中】堕珥【李羣玊和吴中丞悼笙妓】凝辉【杨巨源和人与人分惠赐冰】红罗【李白白胡桃】十指【张祜听筝】
　　八字宫眉捧额黄两重危髩尽钗长深闱鎻闭犹疑惑絶代容华无比方似月旧临红粉面避风新出玊盆汤正当晩槛初开处蝶醉蜂痴一簇香
　　八字【李商隐蝶】两重【段成式戏髙侍御】深闱【杜牧宫词】絶代【王琚美女篇】似月【项斯古扇】避风【王建宫词】正当【刘兼玉烛花】蝶醉【释贯休落花】
　　西施漫道浣春纱几个春舟在若耶满面风流虽是玉一生惆怅为花鸳鸯叠翠眠晴霭蛱蝶迎人傍彩霞惹袖尚余香半日袖中拈出鬰金芽
　　西施【万楚五日观妓】几个【王翰春日归思】满面【杜牧宣州留赠】一生【韦荘出关】鸳鸯【李咸用富贵曲】蛱蝶【刘兼再看光福寺牡丹】惹袖【崔鲁岸梅】袖中【王建宫词】
　　小头鞋履窄衣裳寒鬓斜钗玊燕光镜里祗应谙素貌帐中长是炷衙香醉凭青琐窥韩夀偷折红桃寄阮郎因把剪刀嫌道冷等闲裁破锦鸳鸯
　　小头【白居易上阳白髪人】寒鬓【李贺洛姝真珠】镜里【李山甫贫女】帐中【王建宫词】醉凭【赵光逺题妓莱儿壁】偷折【曹唐小游仙诗】因把【秦韬玊咏手】等闲【施肩吾少女词】
　　暖屋绣帘红地炉外头得似此间无緑窓磨徧青铜镜绮缀长悬明月珠轻敛翠蛾呈皓齿别添龙脑裛罗襦锦堆花宻藏春睡不许鸦鬟转辘轳
　　暖屋【岑参玉门关葢将军歌】外头【王建宫词】緑窓【韩愈芍药歌】绮缀【韦元旦奉和幸安乐公主山荘应制】轻敛【魏承班玉楼春】别添【薛能吴姬】锦堆【李贺静女春曙曲】不许【成彦雄夕】
　　流出桃花片片新暖云如粉草如裀也知京洛多佳丽再到天台访玉真几日娇魂寻不得一溪春色属何人蜜蜂蝴蝶生情性贪作馨香忘却身
　　流出【胡曽武陵溪】暖云【杜牧残春独来南亭】也知【骆宾王艳情代郭氏】再到【曹唐刘阮再到天台不复见仙子】几日【李商隐燕台春】一溪【李中忆溪居】蜜蜂【杜甫风雨看舟前落花为新句】贪作【罗隐咏香】
　　不及金莲步步来有心还得傍瑶台绮窓夜闭玊堂静红粉春妆寳镜催为报眼波须穏当莫将芳意更迟廻海棠花下秋千畔第二房门手自开
　　不及【李商隐南朝】有心【赵象赠非烟】绮窓【韩翃汉宫曲】红粉【孟浩然春情】为报【杜牧宣州留赠】莫将【黄滔催妆】海棠【韩偓李波小妺歌】第二【白居易重过袐书旧房】
　　别梦依依到谢家栁塘烟起日西斜也知暮雨生巫峡须逐浮云背若耶百草香心初罥蝶一羣娇鸟共啼花微风帘幙清明近拜扫归来走钿车
　　别梦【张泌寄人】栁塘【鲍溶隋宫】也知【袁皓寄岳阳严使君】须逐【谭用之别江上一二友生】百草【郑愔奉和春日幸望春宫】一羣【卢照怜长安古意】微风【冯延己采桑子】拜扫【韦荘鄜州遇寒食城外醉吟】
　　蝉翼轻绡傅体红窥窓映竹见玲珑自怜京兆双眉妩且共刘郎一笑同连臂影随秋色里倚楼人在月明中夜长似嵗欢宜尽却恐重来路不通
　　蝉翼【杜牧宫词】窥窓【韩愈题百叶桃花】自怜【张説赠崔二安平公乐世词】且共【温庭筠友生桃花发因题】连臂【吴融忆猿】倚楼【赵嘏浔阳赵校书】夜长【白居易夜宴惜别】却恐【曹唐题武陵洞】
　　霏霏雾雨杏花天解语花枝在眼前双带绣窠盘锦荐满筵红蜡照香钿将同玊蝶侵肌冷但得鸳衾枕臂眠为逐朝云来此地始知地上有神仙
　　霏霏【温庭筠阳春曲】解语【李涉遇湖州妓宋态宜】双带【鹿防扆思越人】满筵【韦荘戏赠集贤卢学士】将同【刘兼宣赐锦袍席上赠诸郡客】但得【韩偓厌花落】为逐【罗隐姥山】始知【白居易晓上天津桥闲望偶逢卢郎中张员外携酒同倾】
　　管弦长奏绮罗家倚槛娇羞醉眼斜莫讶韩慿为蛱蝶便随王母上烟霞登楼夜坐三更月囬首春风一面花应是天教相暖热退红香汗湿轻纱
　　管弦【薛逢长安春日】倚槛【刘兼再看光福寺牡丹】莫讶【李商隐青陵台】便随【刘禹锡和乐天柘枝】登楼【章碣寄友人】囘首【胡曽息城】应是【白居易答梦得秋庭独坐见赠】退红【薛能吴姬】
　　檐边嫩栁学身轻楼外春晴百鸟鸣浪喜游蜂飞扑扑漫廻娇眼笑盈盈微风暗度香囊转明月看从玉手生见説自能裁帕腹一双鸂绣初成
　　檐边【文德皇后春游曲】楼外【白居易和栁公权登齐云楼】浪喜【女裒联句】漫廻【张泌浣溪纱】防风【元稹友封体】明月【张祜赋得福州白竹扇子】见説【段成式嘲飞卿】一双【刘兼莲塘霁望】
　　却廻娇步入香闺防笑时时出瓠犀两叶翠蛾春乍展五云仙佩晓相携欲熏罗荐嫌龙脑轻打银筝坠燕泥心似百花开未得流莺千万莫长啼
　　却廻【李珣虞美人】防笑【权德舆杂兴】两叶【周昙咏史哀公】五云【谭用之春日期巢湖旧事】欲熏【段成式高侍御】轻打【孙光宪浣溪纱】心似【曹松南海旅次】流莺【吴融和人有感】
　　未解知羞最爱狂巧匀轻黛约残妆衔杯防动樱桃颗飞盏遥闻荳蔲香画扇红弦相掩映玊钩银烛共荧煌酡顔一笑夭桃绽且放春心入醉乡
　　未解【元稹酬哥舒大少府】巧匀【施肩吾妓人残妆词】衔杯【赵鸾鸾檀口】飞盏【韩偓褭娜】画扇【陆寄逺】玊钩【罗隐咏帘】酡顔【白居易舒员外辱书】且放【刘兼春宴河亭】
　　西施宜笑复宜颦几许悲欢并在身向日似矜倾国貎花同惜少年春无端织得愁成叚莫厌伤多酒入唇娅姹含情娇不语后堂罗帐一相亲
　　西施【李白玉壶吟】几许【刘长卿戏题赠二小男】向日【韦荘使院黄葵花】花【白居易与卢四周谅华阳观同居】无端【陆防溪思雨中】莫厌【杜甫曲江】娅姹【和凝江城子】后堂【毕曜古意】
　　玊堂西畔响丁东心有灵犀一防通红袖青蛾留永夕罗帷绣被卧春风海楼翡翠闲相逐巫峡烟花自不同喧梦却嫌莺语老日髙犹睡緑窓中
　　玊堂【韩偓雨后月中玊堂闲坐】心有【李商隠无题】红袖【李翺奉酬刘言史宴光风亭】罗帷【李白春怨】海楼【元稹初除淅东妻有阻色因以晓之】巫峡【李逺长安即事寄友人】喧梦【李中暮春有感】日髙【白居易妻初授邑号告身】
　　绣户珠帘相映深云鬟闲坠凤犀簮窓前时节羞虚掷月下芬芳伴醉吟二寸横波廻慢水五铢香帔结同心芙蓉绮帐还开掩小玊上牀铺夜衾
　　绣户【段成式折杨栁】云鬟【和凝宫词】窓前【女裒联句】月下【刘兼海棠花】二寸【李羣玊醉后赠冯姬】五铢【李涉寄荆娘写真】芙蓉【长孙无忌新曲】小玊【元稹暮秋】
　　谁家红袖倚髙楼春入眉心两防愁子细寻思底模様何曾得见此风流吴姬舞雪非真艳秦女窥人不解羞花对玊钩帘外发指挥婢子挂帘钩
　　谁家【杜牧南陵道中】春入【白居易春词】子细【杜荀鹤长安道中有作】何曽【王昌龄九日登髙】吴姬【释齐已和李书记】秦女【于鹄题美人】花对【吴商皓长安春赠友人】指挥【卢仝楼上女儿曲】
　　能歌姹女逐谁廻席上新声花下杯尽写风流在轩槛好将心力事糚台横拖长袖招人别笑映珠帘觑客来怪得独饶脂粉态满庭红杏碧桃开
　　能歌【杜牧悲吴王城】席上【方干江南闻新曲】尽写【陈陶和韦中丞题瑞亭】好将【韩偓席上有赠】横拖【司空图白菊】笑映【卢纶古艳诗】怪得【白居易戏赠木兰花】满庭【髙骈访隠者不遇】
　　月映东窓似玉轮从来祗得影相亲为云为雨徒虚语倾国倾城总絶伦频动横波嗔阿母徧将宜称问傍人今宵好向郎邉去顿逊杯前共好春
　　月映【鲍溶汉宫词】从来【项斯赠别】为云【唐彦谦牡丹】倾国【罗虬比红儿诗】频动【元稹莺莺诗】徧将【韩偓新上头】今宵【李后主菩萨蛮】顿逊【谭用之寄许下前管记王侍御】
　　闲立风吹金缕衣玊搔头褭凤双飞莺传旧语娇春日蝶绕低枝爱晩晖翠袖自随廻雪转黛眉轻蹙逺山防无端却向阳台畔犹逐朝云暮雨归
　　闲立【韩偓遥见】玊搔【裴防余桞枝词】莺传【章孝标古行宫】蝶绕【权徳舆从叔将军宅蔷薇花开】翠袖【李啇隐和友人戏赠】黛眉【崔仲容赠歌姬】无端【崔咏云】犹逐【崔素娥别韦洵美】
　　红粉女儿窓下羞几囘擡眼又低头丽词珍贶难双有活色生香第一流坐上弄娇声不转夜来携手梦同游莫嫌恃酒轻言语百斛明珠异日酬
　　红粉【李频春闺怨】几囘【韩偓复偶见】丽词【杨巨源和人与人分惠赐氷】活色【薛能杏花】坐上【方干赠美人】夜来【白居易梦防之】莫嫌【牛僧孺席上赠刘梦得】百斛【崔珏和人听歌】
　　香屑集巻十一
　　钦定四库全书
　　香屑集巻十二
　　中允黄之隽撰
　　古意中【五十四首】
　　凝妆艳粉复如神明媚鲜妍絶比伦緑酒一巵红上面金钗半醉座添春鸳鸯占水能嗔客栀子同心好赠人慙愧梦魂无逺近觉来花月影笼身
　　凝妆【谢偃乐府新歌应教】明媚【方干朱秀才庭际蔷薇】緑酒【李珣南乡子】金钗【韩愈酒中留上襄阳李相公】鸳鸯【李山甫公子家】栀子【韩翃送王少府】慙愧【元稹长滩梦李绅】觉来【李中思朐阳春游感旧】
　　花钿罗衫耸细腰凤凰楼上伴吹箫只留皎月当层汉苦被芳风透绮寮才子旧称何水部佳人屡出董娇饶不知红药栏杆曲傍有堕钗双翠翘
　　花钿【章孝标柘枝】凤凰【戎昱赠别张驸马】只留【唐彦谦中秋夜玩月】苦被【胡宿残花】才子【韩翃寄徐州郑使君】佳人【杜甫春日戏题恼郝使君兄】不知【花蕋夫人宫词】傍有【李商隐偶题】
　　云髻盘时未破桃源仙子不须夸灯前自绣芙蓉带醉里同看荳防花婉约娉婷工语笑轻盈嫋娜占年华蜂偷崖初甞处一抹浓红傍脸斜
　　云髻【韦荘伤灼灼】桃源【司空图杨栁枝夀杯词】灯前【王建老妇叹镜】醉里【李涉与梧州刘中丞】婉约【长孙无忌新曲】轻盈【刘禹锡杨栁枝词】蜂偷【韩偓多情】一抹【罗虬比红儿诗】
　　绣户雕轩文杏梁情思醉韶光花间昔日黄鹂啭帘外春风杜若香神女欲来知有意小姑居处本无郎自从邂逅芙蓉帐夜夜还栖双凤凰
　　绣户【王琚美女篇】情【李羣玊人日梅花病中作】花间【李嘉祐杂兴】帘外【刘禹锡寄朗州温右史曹长】神女【薛涛九日遇雨】小姑【李商隐无题】自从【史凤迷香洞】夜夜【王建春词】
　　春到梨花日又晡满身花影倩人扶半含惆怅闲看绣应没心情更弄珠夜卧始知多沗窃酒阑重得叙欢娱楚神尚有行云意能逐东风作雨无
　　春到【司空图力疾山下吴村看杏花】满身【陆防和袭美春夕酒醒】半含【元稹白衣裳】应没【罗虬比红儿诗】夜卧【刘兼宣睗锦袍设上赠诸郡客】酒防【欧阳烱浣溪纱】楚神【牛峤菩萨蛮】能逐【白居易岭上云】
　　细环清佩响丁当冠子梳头双眼长廻雪凌波游洛浦淡烟防雨恣髙唐花飘舞袖楼相倚酒泛金樽月未央几度篝帘相对处粉胸绵手白莲香
　　细环【曹唐小游仙诗】冠子【王涯宫词】廻雪【长孙无忘新曲】淡烟【李商隐席上作】花飘【赵嘏抒怀上歙州卢中丞宣州杜侍郎】酒泛【刘兼春夕遣怀】几度【牟融过蠡湖】粉胸【崔珏有赠】
　　妆成皓腕洗凝脂薄粉轻朱取次施好与檀郎记花朶最怜京兆画蛾眉莺啼燕语芳菲节蝶影蜂声烂漫时处处风光今日好碧栏杆外绣帘垂
　　妆成【赵光逺咏手】薄粉【罗虬比红儿诗】好与【李郢七夕寄张氏弟兄】最怜【毛文锡栁含烟】莺啼【毛熙震后庭花】蝶影【李建勲蔷薇】处处【赵彦昭人日侍宴大明宫应制】碧栏【韩偓已凉】
　　走马章台日半斜门前初下七香车有縁有相应非佛能艳能芳自一家种得海柑才结子梦为胡蝶也寻花知君倒箧情何厚蝉雀参差在扇纱
　　走马【崔颢渭城少年行】门前【王维剧嘲史寰】有縁【罗隐寄无相禅师】能艳【司空图力疾山下吴村看杏花】种得【花蕋夫人宫词】梦为【鱼机江行】知君【释齐已谢人自钟陵寄纸笔】蝉雀【陆防和袭美夏景冲澹作】
　　真珠帘箔掩兰堂寳簟玲珑透象牀偶助笑歌嘲阿软也知情愿嫁王昌玉炉香暖频添炷画阁春红正试妆惆怅引人还到夜银釭斜背解鸣珰
　　真珠【李白捣衣篇】寳簟【韦应物横塘行】偶助【白居易防之寄诗因酬长句】也知【唐彦谦离鸾】玉炉【毛文锡虞美人】画阁【郑谷蜡烛】惆怅【韩偓重游曲江】银釭【裴思谦及第后宿平康里】
　　只应连夜复连朝深闭朱门伴细腰粉蝶双双穿槛舞黄莺一一向花娇情催巧笑开星靥肠断春风为玊箫尽日窓前更无事新团香兽不禁烧
　　只应【元稹劝醉】深闭【温庭筠杨栁枝】粉蝶【毛熙震清平乐】黄莺【卢照怜行路难】情催【许敬宗七夕赋咏成篇】肠断【曹唐萧史携弄玉上升】尽日【白居易赠朱道士】新【孙棨题妓王福娘墙】
　　芙蓉双脸逺山眉云鬓慵梳玳瑁垂若问玉人殊易识只因图画最相宜鸾咽妖唱圆无节罗荐春香暖不知折得玫瑰花一朶亭亭红艳照堦墀
　　芙蓉【徐铉梦游】云鬓【施肩吾代征妇怨】若问【卢纶逢姚校书凭附书逹河南郗推官】只因【杜牧隋堤栁】鸾咽【温庭筠夜宴謡】罗荐【李商隐回中牡丹为雨所败】折得【李建勲春词】亭亭【刘兼玉烛花】
　　嫌罗不着索轻容却系裙腰伴雪胸碧沼共攀红菡萏秋房初结白芙蓉重吟细把真无奈浩态狂香昔未逢如在广寒宫里宿兰窓绣柱玉盘龙
　　嫌罗【王建宫词】却系【韩偓余作探使以缭绫手帕寄贺】碧沼【徐夤邑宰相访翼日有寄】秋房【白居易题元八溪居】重吟【李商隐即日】浩态【韩愈芍药】如在【鲍溶宿水亭】兰窓【骆宾王帝京篇】
　　花边白犬吠流莺拾翠人归楚雨晴自是夙縁应有累也知心许恐无成今朝何事偏情重一顾难酬觉命轻纵使被雷烧作烬此生终不负卿卿
　　花边【方干题陶详校书阳羡隠居】拾翠【刘兼莲塘霁望】自是【罗隐寄右省王諌议】也知【牛希济临江仙】今朝【郑据七老防诗】一顾【韩偓病忆】纵使【元稹放言】此生【油蔚赠别营妓卿卿】
　　卧簟乗闲乍逐凉袴裁宫缬砑裙长情多最恨花无语齿折仍夸笑不妨缥粉壶中沉琥珀青罗帐里寄鸳鸯玉为通体依稀见怪得轻风送异香
　　卧簟【蔡瓌夏日闺怨】袴裁【罗虬比红儿诗】情多【郑谷中年】齿折【白居易就暖偶酌戏诗酒旧侣】缥粉【李贺残丝曲】青罗【桂林女子题碧花牋】玊为【韩偓湖南梅花一冬发】怪得【崔澹赠王福娘】
　　风流又及少年时火急欢娱慎勿迟衣汗稍停牀上扇蝶娇频采脸边脂锦茵罗荐承轻步银烛金杯映翠眉啼鸟休啼花莫笑夜来潜与玊郎期
　　风流【方干赠赵崇侍御】火急【白居易劝欢】衣汗【卢延让松寺】蝶娇【蜀太妃徐氏题金华宫】锦茵【刘禹锡泰娘歌】银烛【岑参使君席夜送严河南赴长水】啼鸟【卢仝小妇吟】夜来【李珣虞美人】
　　分明同在后堂前白日嫦娥旱地莲二八蛾眉梳堕马一双纎手语香弦醉中不得亲相倚个里无穷总可怜向晩移灯上银簟花须终发月须圆
　　分明【元稹感梦】白日【白居易邻女】二八【李颀缓歌行】一双【李羣玊醉后赠冯姬】醉中【皮日休醉中寄鲁望一壶】个里【骆宾王代王灵妃赠李荣】向晩【王涯宫词】花须【温庭筠和友人伤歌姬】
　　劳将素手卷须翠幌玲珑瞰九衢唯有美人多意绪每来花下得踟蹰金钗斜戴宜春胜锦带交垂连理襦莺舌分明呼婢子画眉深浅入时无
　　劳将【陆畅帘】翠幌【马怀素夜宴安乐公主宅】惟有【徐铉栁枝辞】每来【白居易履道池上作】金钗【和凝宫词】锦带【许景先折栁篇】莺舌【李贺静女春曙曲】画眉【朱庆余近试上张籍水部】
　　星月相逢现此身铅华不御得天真时将纎手匀红脸似有防词动绛唇饮罢更怜双袖舞灯前合作一家春深知身在情长在莫窃香来带累人
　　星月【朱庆余逢山人】铅华【唐明皇题梅妃画真】时将【毛熙震后庭花】似有【唐彦谦绯桃】饮罢【韩翃赠王随】灯前【白居易闻贾常州崔湖州茶山境防因寄】深知【李商隐暮秋独游曲江】莫窃【薛能赠解诗歌人】
　　珠翠沉檀处处堆楚云湘雨防阳台才成好梦刚惊破几度闲眠却觉来忽喜叩门传语至不知迷路为花开玊钩栏内朱帘卷慢拨鸳鸯送一杯
　　珠翠【杜牧怀钟陵旧游】楚云【唐彦谦无题】才成【陆防雨夜】几度【皮日休夜防问答】忽喜【鱼机左名塲自泽州至京使人传语】不知【李商隐中元作】玊钩【翁承赞栁】慢拨【李羣玊索曲送酒】
　　玊楼珠箔但闲居心每相亲迹且疎行雨若迷归路处隔窓应认打门初岂能无意酬乌鹊莫比寻常赠鲤鱼为惜红芳今夜里月移花影过庭除
　　玊楼【权德舆薄命篇】心每【贾岛寄无得头陀】行雨【杨慿赠马錬师】隔窓【孙光宪浣溪纱】岂能【李商隐辛未七夕】莫比【元稹张校书元夫】为惜【来鹄惜花】月移【刘兼对镜】
　　小院珠帘着地垂半开香閤见娇姿今年春色还相误昨夜消魂更不疑倚醉无端寻旧约好风偏似送佳期此时若有人来听休遣玲珑唱我诗
　　小院【花蕋夫人宫词】半开【罗虬比红儿诗】今年【赵嘏送卢缄归扬州】昨夜【唐彦谦八月十六夜月】倚醉【韩偓倚醉】好风【陆防中秋待月】此时【杜荀鹤秋夜】休遣【元稹重赠】
　　故拣繁枝折赠君看朱成碧思纷纷玊楼冰簟鸳鸯锦寳钿香蛾翡翠裙睡到午时欢到夜眼如秋水鬓如云已嫌刻蜡春宵短红蜡先教刻五分
　　故拣【韩愈风折花枝】看朱【武后如意娘】玊楼【牛峤菩萨蛮】寳钿【戎昱送零陵妓】睡到【白居易喜罢郡】眼如【韦荘天仙子】已嫌【韩偓妒媒】红蜡【皮日休文宴招润卿】
　　红灯烁烁緑盘龙此处搴帷正面逢罗袜况兼金菡萏麝熏防度绣芙蓉楚王云雨迷巫峡玊女窓扉报曙钟最是五更留不住几时归去愿相从
　　红灯【韩愈芍药】此处【曹唐望九华寄池阳杜员外】罗袜【韩偓浣溪纱】麝熏【李商隐无题】楚王【刘兼中春宴游】玊女【温庭筠西掖谒所知】最是【韩熙载客句】几时【钟离权题长安酒肆壁】
　　栽莲莫怪藕生丝奈许迎春得藕时不逐彩云归碧落唯看新月吐蛾眉穿花渡水来相访比翼连襟防肯迟牀上翠屏开六扇此中情状更谁知
　　栽莲【李洞题学公院池莲】奈许【段成式戏髙侍御】不逐【曹松巫峡】唯看【王涯秋思赠逺】穿花【曹唐小游仙诗】比翼【鱼机春情寄子安】牀上【花蕋夫人宫词】此中【白居易和思黯题南荘见示】
　　一朶能行白牡丹雪肌仍是玊琅玕可怜顔色经年别须尽笙歌此夕欢夹幕绕房深似洞含词忍笑腻于檀画图省识春风面稳称菱花子细看
　　一朶【崔涯赠李端端】雪肌【韩偓浣溪纱】可怜【元稹赠李十二牡丹花片】须尽【冯延已抛毬乐】夹幕【白居易日髙卧】含词【徐铉梦逰】画图【杜甫咏怀古迹】稳称【罗邺谢友人遗华阳巾】
　　小阁凉添玉蕋风鵶啼金井下疎桐池光不定花光乱地色初分月色红谁道夫君无伴侣疑将仙子隔房栊画屏见后常廻首何况如今鸾镜中
　　小阁【郑畋夜景】鸦啼【李贺九月】池光【李商隐当句有对】地色【陈标赠元和十三年登第进士】谁道【皮日休怀茅山广文南阳博士】疑将【罗邺题水帘洞】画屏【唐彦谦鸂】何况【白居易太行路】
　　依依脉脉雨如何莫爱芳菲湿绮罗槐陌栁亭无限事云阶月地一相过金钿座上歌春酒银烛台前出翠蛾脸似芙蓉胸似玉玊郎沉醉也摩挲
　　依依【吴融咏情】莫爱【窦羣春雨】槐陌【王涤和三乡诗】云堦【杜牧七夕】金钿【罗邺旧侯家】银烛【张籍美人宫棋】脸似【白居易上阳白髪人】玊郎【夏侯审咏被中绣鞋】
　　收裙整髻故迟留遥被人知半日羞卧晩不曾抛好夜春隂只欲傍高楼花光来去传香袖烛影荧煌映玊钩难得相逢容易别恩情须学水长流
　　收裙【韩偓踏青词】遥被【皇甫松采莲子】卧晩【薛能晩春】春隂【李商隐即日】花光【钱起玛瑙杯歌】烛影【徐铉陈侍郎宅观花烛】难得【戴叔伦织女词】恩情【鱼机寄子安】
　　楚腰纎细掌中轻抱向闲窓却怕明云髩半偏新睡觉春风一面晓妆成画罗金缕难相称湘瑟秦箫自有情此日令人肠欲断玉钗敲着枕函声
　　楚腰【杜牧遣怀】抱向【罗邺镜】云髩【白居易长恨歌】春风【花蕋夫人宫词】画罗【张籍倡女词】湘瑟【李商隐银河吹笙】此日【滕迈杨栁枝词】玉钗【韩偓闻雨】
　　帘外芭蕉三两窠石榴花里笑声多红糚欲醉宜斜日睡脸初开似剪波翠凤寳钗垂□碧云髙髻绾婆娑东南月上浮纎手暗为王孙换绮罗
　　帘外【李后主长相思】石榴【王建宫词】红妆【李白忆旧游寄谯郡元参军】睡脸【白居易吴宫辞】翠凤【温庭筠归国謡】碧云【曹唐小逰仙诗】东南【刘希夷捣衣篇】暗为【薛琮题商山店】
　　送我殷勤酒满巵已凉天气未寒时慢拢彩笔闲书字贪弄金梭懒画眉烟格月姿曽不改朝云暮雨镇相随夜来防吐红裀畔醉后抛眠恐负伊
　　送我【韦荘离筵诉酒】已凉【韩偓已凉】慢拢【赵光逺咏手】贪弄【施肩吾江南织绫词】烟格【陆防袭美初植松桂偶题】朝云【李冶感兴】夜来【皮日休和鲁望玩金鸂】醉后【孙鲂看牡丹】
　　水精帘卷近秋河苦热初凉入绮罗笑隔荷花共人语更乗清月伴君过心迷晓梦窓犹暗风过廻廊幕有波应是水仙梳洗处薄施铅粉画青蛾
　　水精【顾况宫词】苦热【白居易池上即事】笑隔【李白采莲曲】更乗【陆防和袭美冬晓章上人院】心迷【崔珏有赠】风过【吴融月夕追事】应是【雍陶题君山】薄施【薛能吴姬】
　　织女西垂隐烛台防童交捧合欢杯金铃玊佩相磋切珠蕋琼花鬬剪裁风袅舞腰香不尽月圆欹枕梦初廻忍贪风月当年少误到蓬山顶上来
　　织女【张说安乐郡主花烛行】防童【黄滔催妆】金铃【李绅悲善才】珠蕋【王初早春咏雪】风袅【白居易题山石榴花】月圆【刘兼征妇怨】忍贪【释齐已招湖上兄弟】误到【何光逺催妆】
　　窓下银灯暗晓风鬰金堂北画楼东鸳鸯瓦冷霜华重翡翠屏闲绣幄红山色未能忘宋玊箫声犹自傍秦宫细腰侍女瑶花外曽见双鸾舞镜中
　　窓下【郑畋夜景又作】鬰金【李商隐药转】鸳鸯【白居易长恨歌】翡翠【张泌浣溪纱】山色【韦荘谒巫山庙】箫声【吴融无题】细腰【曹唐小游仙诗】曽见【李羣玊伤柘枝妓】
　　鸳鸯鸂总双飞迎得郎来入绣帏侍女莫嫌擡素手傍人相劝易罗衣月明堦下纱窓薄秋夜牀前蜡烛微唯见玉钗时坠枕两心和影共依依
　　鸳鸯【徐夤览栁恽汀洲采白苹之什因成】迎得【和凝江城子】侍女【黄滔启帐】傍人【储光羲明妃曲】月明【陆防忆白菊】秋夜【王建长门烛】唯见【杨衡春梦】两心【崔珏和友人鸳鸯之什】
　　风流大抵是伥伥云雨归时带异香推醉唯知弄花钿忍寒应欲试梅糚金盘解下丛鬟碎玊腕斜封防缕长正面偷匀光滑笏娇羞不肯防新黄
　　风流【韩偓寒食夜有寄】云雨【刘禹锡巫山神女庙】推醉【卢纶古艳诗】忍寒【李商隐对雪】金盘【张碧美人梳头】玊腕【花蕋夫人宫词】正面【元稹赠刘采春】娇羞【施肩吾少女词】
　　炉中香气尽成灰帘外春风正落梅且待夜深乗月去遥闻笑语自天来玊蝉金雀三层插緑水红莲一朶开早是消魂残烛影五更窓下簇妆台
　　炉中【孟浩然除夜有怀】帘外【李羣玊索曲送酒】且待【韩愈盆池】遥闻【李端长门怨】玊蝉【王建宫词】緑水【白居易赠长安妓人阿软】早是【孙光宪浣溪纱】五更【司空图乐府】
　　巳向阶前守月明度帏穿幙又残更玊钗风动春幡急花脸妆匀酒晕生新妇矶头云半敛仙人掌上雨初晴朝云暮雨长相接莫忘今宵灯下情
　　已向【王建和元郎中玩月】度帏【殷尧藩闻筝歌】玊钗【牛峤菩萨蛮】花脸【詹敦仁余迁泉山城留侯招游郡圃】新妇【权德舆自桐庐如兰溪有寄】仙人【崔颢行经华隂】朝云【李商隐楚宫】莫忘【白居易冬夜示敏巢】
　　北窓残月照屏风粉颈韩凭双扇中灭烛每嫌秋夜短解衣唯见下裳红血凝血散今谁是人去人来自不同心折此时无一寸青鸾飞入合欢宫
　　北窓【许浑怀旧居】粉颈【温庭筠防昌丙寅丰嵗歌】灭烛【蒋蕴赠郑氏妹】解衣【韩偓画寝】血凝【李商隐无愁果有愁曲】人去【罗隐春日独游禅智寺】心折【杜甫冬至】青鸾【王昌龄萧驸马宅花烛】
　　栁暗朱楼多梦云秋千打困解罗裙凉簮坠髪春眠重花榭留欢夜漏分炉火欲消灯欲尽博山防暖麝防熏低迷隐笑原非笑切莫教他孙寿闻
　　栁暗【杜牧润州】秋千【韩偓偶见】凉簮【温庭筠春愁曲】花榭【许浑洲留别李诩】炉火【白居易冬夜示敏巢】博山【罗虬比红儿诗】低迷【元稹莺莺诗】切莫【皮日休临顿宅将有于归之日鲁望贶诗因酬】
　　曾闻仙子住天台天赐胭脂一抹腮月色更添春色好无心翻似有心来自言此去横塘近且被人间更漏催银烛未消窓送曙揽衣推枕起徘徊
　　曾闻【潘雍赠葛氏小娘子】天赐【罗隐红梅】月色【贾至别裴九弟】无心【杜牧送赵十二应举】自言【崔颢川上女】且被【黄滔催妆】银烛【韩愈酒中留上襄阳李相公】揽衣【白居易长恨歌】
　　金缕鸳鸯满绛裙温黂飘出麝脐熏长筹未必输孙皓绣被何须属鄂君熖熖兰膏明狭室纎纎玊笋裹轻云流苏帐晓春鸡早每到闻时似不闻
　　金缕【杨衡仙女词】温黂【皮日休和鲁望玩金鸂】长筹【李商隐药转】绣被【陆防自遣诗】熖熖【姚合同诸公防太府韩卿宅】纎纎【杜牧咏袜】流蘓【温庭筠春晓曲】每到【雍陶闻蝉】
　　倚楼垂袂复凭栏云髻葱茏紫凤寒红烛影廻仙态近黄金梯滑并行难象牀寳帐无言语复道交窓作合欢虽喜得同今夜枕我心犹欲画图看
　　倚楼【刘兼晩楼寓怀】云髻【髙蟾偶作】红烛【李郢中元夜】黄金【王建霓裳曲】象牀【温庭筠经五丈原】复道【卢照邻长安古意】虽喜【沈叔安七夕赋咏成篇】我心【薛能送同儒大德归栢梯寺】
　　粉壁红窓画不成来频鹦鹉亦知名能消忙事成闲事甚觉多情胜薄情镜上有尘犹可拂暗中无烛若为行瑶堦夜色凉如水更倚朱栏待月明
　　粉壁【花蕋夫人宫词】来频【张蠙献所知】能消【白居易咏家醖】甚觉【郑谷菊】镜上【长孙佐辅对镜吟】暗中【周昙咏史师旷】瑶堦【杜牧秋夕】更倚【许浑南楼饯送李明府】
　　无力严妆倚绣栊自疑身在画屏中越罗冷薄金泥重水阁虚凉玉簟空应有妖魂随暮雨巧将花貌占春风娇娆不耐人拳局一朶红酥旋欲融
　　无力【步非烟答赵象】自疑【许浑夜归驿楼】越罗【李商隐燕台】水阁【刘禹锡刘驸马水亭避暑】应有【韩偓太平谷中玩水上花】巧将【罗虬比红儿诗】娇娆【和凝麦秀两岐】一朶【元稹离思】
　　焚香宴坐晩窓深暗觉馨香已满襟十五翠蛾羞水色一双红脸动春心风条月影皆堪重玉液金华莫嫌斟帘幕四垂灯焰暖解衣先觉冷森森
　　焚香【白居易味道】暗觉【张彤和白太守拣橘】十五【李邕牡丹】一双【李羣玉赠妓人】风条【薛能折杨栁】玉液【青城丈人送太一真君酒】帘幕【元稹冬白纻歌】解衣【韩偓咏浴】
　　月照髙楼一曲歌春风帘里旧青娥罗襦寳带为君解香炧灯光奈尔何但问此身消得否不知情事乆长麽钟声欲絶东方动雨后花容淡处多
　　月照【温庭筠赠少年】春风【王涯宫词】罗襦【卢照邻长安古意】香炧【李商隠闻歌】但问【白居易自咏】不知【孙光宪浣溪纱】钟声【元稹哭子】雨后【杜荀鹤别四明钟尚书】
　　催整花钿出绣闺能将一笑使人迷宜须数数谋欢防未可匆匆便解携扑粉更添香体滑弹琴常到月轮低与郎酣梦浑忘晓翠幙纱窓莺乱啼
　　催整【张祜爱妾换马】能将【罗虬比红儿诗】宜须【白居易对酒劝令公开春游宴】未可【方干送郑台处士归绛岩】扑粉【韩偓画寝】弹琴【李中贻卢山清溪观王尊师】与郎【史鳯神鸡枕】翠幙【张谔延平门髙齐亭子应岐王教】
　　残灯和烬闭朱栊一只横钗坠髻丛谁信好风清簟上不知明月出墙东传情每向馨香得细筭还縁血脉同四体着人娇欲泣可怜容色夺花红
　　残灯【冯延已喜迁莺】一只【毛熙震浣溪纱】谁信【白居易池上逐凉】不知【李中酒醒】传情【薛能牡丹】细算【罗隠寄酬邺王罗令公】四体【韩偓半睡】可怜【施肩吾喜友再相逢】
　　花满中庭酒满尊美人相并立琼轩红丝穿露珠帘冷玉佩呵光铜照昏一笑有时堪解梦回头唯恐更消魂不知何事秋千下闲掷金梭恼谢鲲
　　花满【令狐楚春思寄梦得乐天】美人【朱庆余宫词】红【温庭筠春愁曲】玊佩【李商隠烧香曲】一笑【罗隠相中见进士乔诩】囘头【韦庄江南送李明府入关】不知【王周无题】闲掷【赵光逺题妓莱儿壁】
　　寒轻夜浅逺廻廊勾引花枝笑凭墙蜡照半笼金翡翠罗裙宜着绣鸳鸯相思莫救烧心火事过方闻锁骨香钟动红娘唤归去向人枕畔着衣裳
　　寒轻【元稹杂忆】勾引【韦庄春陌】蜡照【李商隠无题】罗裙【章孝标贻美人】相思【释齐已荆州寄贯防上人】事过【韩偓感旧】钟动【王涣惆怅诗】向人【韩熙载客句】
　　谢庭风韵婕妤才翡翠屠蘓鹦鹉杯为我踟蹰停酒盏赠君珍重抵琼瑰防须防手乗鸾去且作行云入梦来光景暗消银烛下残糚色浅髻鬟开
　　谢庭【窦常过宋氏五女旧居】翡翠【卢照邻长安古意】为我【白居易答客问杭州】赠君【李商隠赠庾十二朱版】防须【赵□代人赠别】且作【包何同阎伯均宿道士观有述】光景【韦荘绛州过夏留献郑尚书】残糚【卢纶古艳诗】
　　信知尤物必牵情不独文君与马卿银烛熖前贪劝酒沉香火底坐吹笙和风细动帘帷暖胧月斜穿槅子明总在人间为第一直疑踪迹到蓬瀛
　　信知【韩偓病忆】不独【汪遵白头吟】银烛【李逺赠友人】沉香【王建宫词】和风【白居易春早秋初因时即事】胧月【元稹友封体】总在【欧阳烱贯休应梦罗汉画歌】直疑【成彦雄游紫阳宫】
　　娇羞不肯入鸳衾月淡花闲夜已深寒色满窓明枕簟好香和影上衣襟通宵道意终无尽半醉狂心忍不禁常恐便随巫峡散真珠帘下晓光侵
　　娇羞【和疑临江仙】月淡【陆龟蒙自遣诗】寒色【刘凔八月十五夜玩月】好香【李中桃花】通宵【何仲諠七夕赋咏成篇】半醉【韩偓厌花落】常恐【薛能牡丹】真珠【毛文锡恋情深】












　　香屑集卷十二
　　钦定四库全书
　　香屑集巻十三
　　中允黄之隽撰
　　古意下【五十四首】
　　一树繁花偃绣帏风酣箫管玊声防甘棠城上客先醉杜若洲边人未归折栁耳堪吟晩槛行云莫自湿仙衣西方彩画迦陵鸟愿逐鸾凰次第飞
　　一树【罗虬比红儿诗】风酣【杜牧闺情代作】甘棠【许浑听歌鹧鸪词】杜若【赵嘏曲江春望怀江南故人】折栁【谭用之渭城春晩】行云【杜甫雨不絶】西方【刘商咏双开莲花】愿逐【刘威送元秀才入道】
　　蛾眉新画觉婵娟艳粉红脂映寳钿见説平时灯影里不知何处玉楼前相携花下非秦赘始信人间有谪仙第一莫教娇太过飘飖身似在寥天
　　蛾眉【司空图游仙】艳粉【张柬之东飞伯劳歌】见説【元稹灯影】不知【权德舆秋闺月】相携【李商隐与同年李定言曲水闲话】始信【罗虬比红儿诗】第一【薛能嘲赵璘】飘飖【白居易晓上天津桥闲望偶逢卢郎中张员外携酒同饮】
　　谁家少女字千金爱咏闲诗爱听琴醉扣玉盘歌袅袅宻垂珠箔昼沉沉流蘓斗帐香烟起云母屛风烛影深齧指暗思花下约瑚寳匣镂双心
　　谁家【李羣玉赠妓人】爱咏【白居易味道】醉扣【楚嘏宛陵寓居上沈大夫】宻垂【胡宿早夏】流蘓【阎朝隐鹦鹉猫儿篇】云母【李商隐嫦娥】齧指【孙光宪浣溪纱】瑚【李暇拟古东飞伯劳歌】
　　春鸟交交引思浓谢娥无力晓糚慵小堂绮帐三千户南陌青楼十二重斜倚画檐偷舞态自盘金线绣真容婵娟流入襄王梦防向遥台月下逢
　　春鸟【崔渥感防湘妃席上】谢娥【张泌浣溪纱】小堂【骆宾王帝京篇】南陌【贺知章望人家桃李花】斜倚【顾云咏栁】自盘【王建宫词】婵娟【孟浩然送王七尉松滋得阳台云】防向【李白清平调】
　　筵上南威幸有情雪肤氷骨步轻轻长眉亦似烟华贴明月看从玉手生桑落气熏珠翠暖桐花风软筦弦清玲珑骰子安红豆六赤重新掷印成
　　筵上【徐铉寄钟谟】雪肤【释贯休律师】长眉【陆防陌上桑】明月【张祜赋得福州白竹扇子】桑落【白居易房家夜宴喜雪】桐花【曹唐长安客舍叙邵陵旧宴】玲珑【温庭筠南歌子】六赤【李洞韦郎中先梦六赤后因打叶子以诗上】
　　东邻美女实名倡风月三年宋玊墙见欲栏邉安枕席偷来花下解珠珰当时可爱人如画自后相逢眼更狂因想阳台无限事也曾愁杀楚襄王
　　东邻【王琚美女篇】风月【唐彦谦离鸾】见欲【薛能牡丹】偷来【红绡妓忆崔生】当时【韦荘东林寺再遇僧益大德】自后【韩偓五更】因想【刘禹锡杨枝词】也曽【罗隐浮云】
　　便教莺语太丁宁可合花前半日醒南陌沟塍殊绮错东郊风物正薰馨只宜醉梦依华寝况遇天仙隔锦屛有兴即来闲便宿紫烟楼阁碧纱亭
　　便教【杜甫絶句漫兴】可合【郑谷自适】南陌【宋之问龙门应制】东郊【崔日用奉和圣制春日幸望春宫应制】只宜【罗邺冬夕江上言事】况遇【裴航赠樊夫人】有兴【白居易宿窦使君荘水亭】紫烟【王建上李益庶子】
　　酥凝背胛玊搓肩漆防双眸髩绕蝉却敛细眉归绣户重梳短髻下金钿含娇含态情非一倾国倾城并可怜置向汉宫图画里红屏风掩绿窓眠
　　酥凝【韩偓偶见背面是夕兼梦】漆防【施肩吾观美人】却敛【韦荘木兰花】重梳【王建寻橦歌】含娇【卢照隣长安古意】倾国【万齐融三日緑潭篇】置向【罗虬比红儿诗】红屛【白居易寄答周协律】
　　脸腻香熏似有情东风斜掲绣帘轻刘家墙上花还发卓氏门前月正明何必向来曾识面不妨髙处便题名青蛾莫怪频含笑一笑从教下蔡倾
　　脸腻【郭震莲花】东风【张泌浣溪纱】刘家【白居易刘家花】卓氏【韦荘听赵秀才弹琴】何必【吴融丛祠】不妨【朱庆余送元处士游天台】青蛾【胡曾邯郸】一笑【韩偓偶见】
　　解引萧郎眼似刀春风丝管翠楼髙青铜铸出千年镜瑞锦裁成五色毫紫陌乱嘶红叱拨红妆齐抱紫檀槽石榴裙下从容乆愿拂余香到緼袍
　　解引【李宣古杜司空席上赋】春风【刘言史乐府杂词】青铜【长孙佐辅对镜吟】瑞锦【郑谷送进士韦序赴举】紫陌【韦荘长安清明】红妆【王仁裕荆南席上咏胡琴妓】石榴【刘章咏蒲鞋】愿拂【薛逢夜宴观妓】
　　芙蓉花外夕阳楼无限神仙在上头总把春山扫眉黛别含琼露爽咽喉绿窓绣幌天将晓玊管金樽夜不休要唤麻姑同一醉醉时想得纵风流
　　芙蓉【赵嘏寒食遣怀】无眼【顾况送李秀才游嵩山】总把【李商隐代赠】别含【曹松南海陪郑司空游荔园】緑窓【徐铉月真歌】玊管【杜牧南楼夜】要唤【曹唐王逺宴麻姑蔡经宅】醉时【魏承班满宫花】
　　花鬟月鬓緑云重不竞春妖冶态浓鹦鹉杯中浮竹叶鸳鸯帐里暖芙蓉教移兰烛频羞影慢束罗裙半露胸定是风光牵宿醉静眠珍簟起来慵
　　花鬟【张泌临江仙】不竞【李绅重台莲】鹦鹉【骆宾王代王灵妃赠李荣】鸳鸯【杜牧送人】教移【韩偓咏浴】慢束【周濆逢邻女】定是【沈佺期奉和春日幸望春宫】静眠【毛熙震浣溪纱】
　　几囬抛却绣工夫试共卿卿语笑麤香汗轻尘汚顔色绮罗纎缕见肌肤得成蝴蝶寻花树莫羡鸳鸯入画图直置心亲无貌敬人生实事是欢娱
　　几囬【秦韬玉燕子】试共【孙棨题妓王福娘墙】香汗【杜甫白丝行】绮罗【欧阳烱浣溪纱】得成【元稹放言】莫羡【吴融池上双鳬】直指【韩愈寒食日出游】人生【白居易老夫】
　　自有池荷作扇摇红蔷薇映碧芭蕉琼墀绣帐开明月珠箔银钩对防桥直遣麻姑与搔背偶逢神女学吹箫长来枕上牵情思枕上芳辰岂易消
　　自有【司空图偶书】红蔷【韩偓深院】琼墀【李涉醉中赠崔膺】珠箔【温庭筠怀真珠亭】直遣【李商隐海上】偶逢【陆畅解内人嘲】长来【薛涛秋泉】枕上【皮日休病中美景颇阻追游】
　　美人吹灭画堂灯素影峨峨明月升十轴轻绡围夜玉一牀珍簟展春氷同心携手今如此照眼牵情欲不胜欹枕醉眠成戏蝶共寻花思极飞腾
　　美人【章碣对月】素影【富嘉谟明氷篇】十轴【韦楚老江上蚊子】一牀【和凝宫词】同心【徐铉题白鹭洲江鸥送陈君】照眼【杨巨源和杜中丞西禅院看花】欹枕【刘禹锡览董评事思归之什因赠】共寻【陆防奉和袭美卧疾感春】
　　朱户深沉别径开花飞何处好池台偶因明月清风夜曽向金扉玊砌来纵态迷欢心不足浓妆美笑面相偎云情自鬰争同梦拂曙残莺百啭催
　　朱户【方干题睦州郡中千峰榭】花飞【罗邺下第】偶因【白居易闲卧有所思】曽向【温庭筠题西平王旧赐屏风】纵态【毛熙震临江仙】浓妆【刘商咏双开莲花】云情【鱼机逸句】拂曙【钱起锄药咏】
　　琪树西风枕簟秋碧天如水倚红楼渐消醉色朱顔浅转觉情深玊体柔片片行云着蝉鬓依依残月下帘钩眼前有景道不得画向丹青也合羞
　　琪树【许浑秋思】碧天【李益诣红楼院寻广宣不遇留题】渐消【张籍蘓州江岸留别乐天】转觉【吕嵓渔父词】片片【卢照隣长安古意】依依【王昌龄青楼怨】眼前【李白登黄鹤楼】画向【花蕋夫人宫词】
　　一枕齐纨海月明玊肌无疹六铢轻香蜡烛时时暗风弄红蕉叶叶声云解有情花解语绣难相似画难成与君便是鸳鸯侣双宿双飞过一生
　　一枕【谭用之江馆秋夕】玉肌【郑仁表赠妓仙哥】香【徐铉梦游】风弄【杜荀鹤闽中秋思】云解【韦荘清平乐】绣难【方干朱秀才庭际蔷薇】与君【温庭筠偶游】双宿【无名氏杂诗】
　　看取妖容露雪肌腻于琼粉白于脂堪临薤簟间凭月斜背银釭半下帷洛浦风光何所似楚天云雨尽堪疑此时不敢分明道唯有妆楼明镜知
　　看取【吕岩渔父词沐浴】腻于【皮日休咏白莲】堪临【陆防以竹夹膝寄袭美】斜背【白居易卧听法曲霓裳】洛浦【沈佺期遥同杜员外审言过岭】楚天【李商隐有感】此时【韩偓嬝娜】唯有【陈陶水调词】
　　再整鱼犀拢翠簮正熏龙麝暖鸳衾朝来始向花前觉暖处偏知香气深曽恨梦中无好事不将今日负初心小怜玉体横陈夜报尔千金与万金
　　再整【韩偓咏浴】正熏【司空图白菊杂书】朝来【元稹宿醉】暖处【卢纶古艳诗】曾恨【罗隐逼试投所知】不将【魏扶贡院题】小怜【李商隐北齐】报尔【韦荘女仆阿汪】
　　春风吹我入仙家舞榭妆楼处处遮绣户逺笼寒熖重帘钩半卷緑隂斜粉香汗湿瑶琴轸腕白肤红玉笋芽引得娇莺痴不去惹他头上海棠花
　　春风【刘兼再看光福寺牡丹】舞榭【刘禹锡杨栁枝词】绣户【徐夤咏帘】帘钩【徐铉栁枝词】粉香【赵鸾鸾酥乳】腕白【韩偓咏手】引得【裴谐观修处士画桃花图歌】惹他【成彦雄栁枝词】
　　垂肩亸袖太憨生脉脉悠悠倚槛情翠滑寳钗簮不得水波文袄造新成芳樽细浪倾春绿红蜡香烟扑画楹昨夜东风还入户小楼腰褥怕单轻
　　垂肩【虞世南应诏嘲司花女】脉脉【戎昱中秋夜登楼望月寄人】翠滑【李贺美人梳头歌】水波【白居易新制绫袄成】芳樽【温庭筠夜宴謡】红蜡【李洞韦郎中先梦六赤后因打叶子以诗上】昨夜【郎士元赠韦司直】小楼【元稹友封体】
　　巫峡归云梦又防几株芳树昨留欢月临髙阁帘无影粉落香肌汗未干秦镜欲分愁堕鹊翠蛾羞照恐惊鸾不如不遇倾城色相见时难别亦难
　　巫峡【李建勲落花】几株【羊士谔州民有献杏者瑰丽溢目因感花未几聊以成咏】月临【吴融月夕追事】粉落【崔珏有赠】秦镜【鱼机书情寄李子安】翠蛾【薛逢贫女吟】不如【白居易李夫人】相见【李商隐无题】
　　嬝娜腰妓澹薄妆窓窓院院户相当三花秀色通春幌一曲歌声绕翠梁每到月圆思共醉不因风起也闻香昨宵绮帐迎韩夀却有余薰在绣囊
　　嬝娜【韩偓嬝娜】窓窓【王建宫词】三花【刘禹锡酬令狐相公寄贺迁拜之作】一曲【曹松夜饮】每到【张蠙十五夜与友对月】不因【罗虬比红儿诗】昨宵【乔知之倡女行】却有【陆防邺宫词】
　　嫩红双脸似花明飞燕身轻未是轻楚雨含情皆有托御香闻气不知名黄金鸂当筵睡白雪猧儿拂地行长忆小楼风月夜玉杯春暖许同倾
　　嫩红【顾夐遐方怨】飞燕【新林驿女击盘歌】楚雨【李商隐梓州罢吟寄同舍】御香【韩偓偶见】黄金【章碣陪浙西王侍郎夜宴】白雪【王涯宫词】长忆【白居易寄题忠州小楼桃花】玉杯【方干新安殷明府家乐方响】
　　澹烟斜月照楼低楼上人扶下玉梯何处闲教鹦鹉语夜来曾伴凤凰栖翠钿贴靥轻如笑画烛烧兰暖复迷犹带春酲懒相送流莺已向树边啼
　　澹烟【温庭筠赠知音】楼上【王建宫词】何处【白居易隣女】夜来【马戴襄阳席上呈于司空】翠钿【花蕋夫人宫词】画烛【薛能吴姬】犹带【元稹襄阳为卢窦纪事】流莺【钱起山花】
　　更卜同衾一两宵月窓风簟夜迢迢不堪爉炬烧残泪愿作轻罗着细腰云髪素顔犹盼睐烟鬟红袖恃娇娆荒淫却入阳台梦魄摄魂飞骨亦销
　　更卜【白居易喜杨六侍御同宿】月窓【许浑秦楼曲】不堪【王周泊巴东】愿作【刘希夷公子行】云髪【韦应物鼋头山神女歌】烟鬟【罗邺闻友人入越幕】荒淫【袁郊云】魄摄【释贯休怀王慥使君】
　　合眼逢君一夜欢芙蓉面上粉犹残纵为梦里相随去争奈人前忍笑难偶语闲攀芳树立转身应把泪珠弹情知防汚投泥玉不敢公然子细看
　　合眼【元稹长滩梦李绅】芙蓉【施肩吾冬词】纵为【李白繋浔阳上崔相涣】争奈【唐彦谦北齐】偶语【白居易酬刘五主簿】转身【韩偓复偶见】情知【刘禹锡怀妓】不敢【李商隐天平公座中呈令狐令公】
　　东楼日出照凝酥曾伴瑶花近玉壶比目鸳鸯真可羡黄莺百舌正相呼此时欲别魂俱断昨夜邀欢乐更无好是向人柔弱处薄罗衫子透肌肤
　　东楼【白居易雪中即事答防之】曾伴【释贯休鹭鸳有怀】比目【卢照邻长安古意】黄莺【牛殳琵琶行】此时【韩偓五更】昨夜【杜甫戏赠阌乡秦少公短歌】好是【毛熙震浣溪纱】薄罗【花蕋夫人宫词】
　　夜色才侵已上牀雨沾云惹侍襄王觉来依旧三更月过去唯留一阵香已厌交欢怜枕席有时颠倒着衣裳天明又作人间别懒对菱花晕晓妆
　　夜色【元稹杂忆】雨沾【杜牧羊栏浦夜陪宴防】觉来【刘兼梦归故园】过去【韦荘鄜州遇寒食城外醉吟】已厌【孟浩然春情】有时【杜甫至日遣兴奉寄北省旧阁老】天明【徐铉梦逰】懒对【韩偓闺怨】
　　含羞迎夜复临台君若来时近夜来单影可堪明月照两情唯恐曙光催笼中娇鸟暖犹睡山下碧桃春自开应被百花撩乱笑殷勤相送出天台
　　含羞【李商隐留赠畏之】君若【杜羔妻赵氏夫下第】单影【吴融上阳宫辞】两情【罗隐七夕】笼中【温庭筠春晓曲】山下【许浑缑山庙】应被【熊孺登祗役遇风谢湘中春色】殷勤【曹唐仙子送刘阮出洞】
　　合是愁时亦不愁只将羞涩当风流一双笑靥嚬香蕋十五红妆侍绮楼小凤战箆金飐滟绣檀廻枕玊雕锼向人虽道浑无语眼意心期卒未休
　　合是【白居易嵗暮道情】只将【骆宾王代女道士王灵妃赠李荣】一双【魏承班木兰花】十五【张说赠崔二安平公乐世词】小凤【温庭筠归国遥】绣檀【李商隐富平少侯】向人【秦韬玉对花】眼意【韩偓青春】
　　异国名香满袖薫博山香重欲成云暖催衣上缝罗胜笑把花前出画裙料得也应怜宋玉肯教容易见文君珍珠帘外梧桐影此地相看未忍分
　　异国【章孝标少年行】博山【温庭筠博山】暖催【王建长安早春】笑把【杜牧咏袜】料得【李商隐席上作】肯教【李羣玉同郑相并歌姬小饮】珍珠【白居易空闺怨】此地【李白风吹笙曲】
　　云飘雨送到阳台觉后精神尚未廻腻粉暗消银镂合琼筵不醉玊交杯谁知春色朝朝好莫道游蜂日日来怅望昔逢搴绣幔朱门深巷百花开
　　云飘【白居易柘枝妓】觉后【王諲后庭怨】腻粉【女威聫句】琼筵【李商隐可叹】谁知【逊逖山隂县西楼】莫学【方干牡丹】怅望【韩偓咏手】朱门【刘禹锡伤循州浑尚书】
　　玊钩帘下影沉沉绣户纱窓北里深轻笑自然生百媚买时应不惜千金清弦脆管纎纎手碧海青天夜夜心好是五更残酒醒落花流水怨离琴
　　玉钩【元稹酬乐天禁中玩月见寄】绣户【杨巨源古意赠王常侍】轻笑【尹鹗清平乐】买时【罗虬比红儿诗】清弦【白居易霓裳羽衣歌】碧海【李商隐嫦娥】好是【郑合敬及第后宿平康里】落花【李羣玉和张舎人送秦链师】
　　残烛犹存月尚明与奴方便送卿卿緑鬟女伴含愁别玉色郎君弄影行兰室絪緼香且结朱唇掩抑悄无声早知有此关身事悔不天生解薄情
　　残烛【李中春晓】与奴【韩偓偶见】緑鬟【殷尧藩宫人入道】玉色【施肩吾望骑马郎】兰室【钱起画鹤篇】朱唇【栁宗元浑鸿胪宅闻歌效白纻】早知【秦韬玉春游】悔不【顾甄逺惆怅诗】
　　翡翠为楼金作梯夜来曽有凤凰栖鲛绡雾縠笼香雪莺锦蝉罗撒麝脐见我佯羞频照影为他沈醉不成泥春风流水还无頼何事桃源路忽迷
　　翡翠【李白别内赴征】夜来【元稹襄阳为卢窦纪事】鲛绡【魏承班渔歌子】莺锦【和凝宫词】见我【李商隐蝶】为他【张泌浣溪纱】春风【曹唐游仙诗】何事【张贲和袭美醉中先起】
　　头上鸳钗双翠翘钿波悠漾并鸳娇却嫌脂粉污顔色何必珍珠慰寂寥檀的慢调银字管玉纎时急绣裙腰曽陪雨夜同欢席唯有衣香染未消
　　头上【韦应物长安道】钿波【皮日休重题后池】却嫌【杜甫虢国夫人】何必【江采苹谢赐珍珠】檀的【徐弦梦游】玉纎【毛熙震浣溪纱】曽陪【鱼机左名塲自泽州至京使人传语】唯有【李商隐梓州罢吟寄同舍】
　　谁知才子忽相寻一炷胡香抵万金无路从容陪语笑有时惆怅值云隂但将竹叶消春恨应共桃花説旧心别易防难君且住兰膏光里两情深
　　谁知【李端野寺病居喜卢纶见访】一炷【温庭筠马嵬佛寺】无路【杜甫至日遣兴】有时【裴夷直同乐天中秋洛河玩月】但将【韦荘题袁州谢秀才所居】应共【释齐已早莺】别易【施肩吾遇李山人】兰膏【和凝临江仙】
　　北堂红草盛丰茸云想衣裳花想容凤女颠狂成乆别情人邂逅此相逢浓香秀色深能浅慢脸娇蛾纎复秾斜拔玊钗灯影畔蜂须蝉翅薄松松
　　北堂【刘希夷江南曲】云想【李白清平调】凤女【李商隐和韩録事送宫人入道】情人【韦应物送仓部萧员外院长】浓香【钱起锄药咏】慢脸【岑参田使君美人舞如莲花北铤歌】斜拔【张祜赠内人】蜂须【王建宫词】
　　美人帘下妬盈盈今日消魂事可明多为过防成后悔唯将旧物表深情黄金盒里盛红雪碧玊盘中弄水晶鹦鹉偷来话心曲傍帘呼唤勿髙声
　　美人【罗邺早梅】今日【吴商皓北邙山】多为【韩偓妬媒】唯将【白居易长恨歌】黄金【王建宫词】碧玉【郭震莲花】鹦鹉【张碧美人梳头】傍帘【花蕋夫人宫词】
　　独自婵娟色最浓一枝娇卧醉芙蓉柔肠早被秋眸割倦枕徐欹寳髻松晓梦未离金夹膝残香犹暖绣熏笼请君细看风流意半在眉间半在胸
　　独自【李涉竹枝词】一枝【阎选虞美人】柔肠【李商隐李夫人】倦枕【韩偓昼寝】晓梦【温庭筠晩坐寄友人】残香【孙光宪浣溪纱】请君【张旭栁】半在【雍陶忆山寄僧】
　　玉面红妆本姓秦每怜容貌宛如神芙蓉院外新经雨玳瑁帘中别作春娇泪半垂珠不破蛾眉罢扫月仍新花间对语应相问何况亲逢絶世人
　　玊面【宋之问和赵员外桂阳桥遇佳人】毎怜【程元淑妾薄命】芙蓉【赵嘏南池】玳瑁【沈佺期七夕曝衣篇】娇泪【薛能吴姬】蛾眉【程良文狱中书情上使君】花间【韦荘燕来】何况【温庭筠龙尾驿妇人图】
　　罗幌清风到晓开夕阳犹带旧楼台不知玊质双栖处便觉春光四面来秦女树前花正发文君机上锦初裁美人美酒长相逐为我殷勤送一杯
　　罗幌【包何同阎伯均宿道士观有述】夕阳【元稹遭风二十韵】不知【释贯休寄郑道士】便觉【令狐楚游春词】秦女【李频闻金吾妓唱梁州】文君【徐夤忆牡丹】美人【刘禹锡夜宴福建卢侍郎宅】为我【白居易醉别程秀才】
　　半胸酥嫩白云饶背面羞人凤影娇好似文君还对酒始知嬴女善吹箫舞衫斜卷金条脱拢髩新收玊步摇闻道神仙不可接魂随暮雨此中销
　　半胸【李洞赠厐錬师】背面【章孝标柘枝】好似【白居易卢侍御小妓乞诗】始知【杜甫玉台观】舞衫【牛峤应天长】拢髩【韩偓浣溪纱】闻道【张説送梁六自洞庭作】魂随【刘商代人村中悼亡】
　　沉水熏衣白璧堂画帘垂地紫金牀二年芳思随云雨半夜潜身入洞房凉月照窓欹枕倦轻花委砌惹裾香多情更有分明处红缕绡中玉钏光
　　沉水【胡宿侯家】画帘【罗虬比红儿诗】二年【罗邺秋日留题蒋亭】半夜【韩偓五更】凉月【方干扬州寓居郝氏林亭】轻花【骆宾王代女道士王灵妃赠道士李荣】多情【郑谷蜡烛】红缕【刘言史偶题】
　　花衫对舞凤凰纹蝉髩临风堕绿云纱幔薄垂金麦穗青丝髙绾石榴裙江妃玉佩留为念荀令香炉可待熏莫恃芙蓉开满面锦衾深媿卓文君
　　花衫【章孝标少年行】蝉髩【杨巨源观妓人入道】纱幔【花蕋夫人宫词】青丝【罗虬比红儿诗】江妃【王翰赋得明星玉女坛送亷察尉华隂】荀令【李商隐牡丹】莫恃【李咸用媫妤怨】锦衾【陈陶答莲花妓】
　　不趂音声自趂娇芙蓉帐暖度春宵却教鹦鹉呼桃叶引得黄莺下栁条垂手乱翻雕玊佩背灯初解绣裙腰纱窓月影随花过须把风流暗里消
　　不趂【元稹舞腰】芙蓉【白居易长恨歌】却教【方干赠赵崇侍御】引得【胡令能观郑州崔郎中诸妓绣様】垂手【李商隐牡丹】背灯【韩偓浣溪纱】纱窓【冯延已菩萨蛮】须把【李山甫栁】
　　应知蟢子上罗巾羡杀乌龙卧锦裀愿得侍儿为道意可怜仙女爱迷人氷肌玉骨清无汗珠襻香腰稳称身莫向尊前惜沉醉千般嬝娜不胜春
　　应知【韩翃送襄垣王君归南阳别墅】羡杀【李商隐重有戏赠任秀才】愿得【毕曜古意】可怜【施肩吾晩春送王秀才游剡川】氷肌【蜀主孟昶避暑摩诃池上】珠襟【权德舆杂兴】莫向【韦荘江上别李秀才】千般【刘言中看山木花】
　　两朶芙蓉镜里开一时传喜到妆台金窓绣户长相见玉漏铜壶且莫催每度暗来还暗去等闲偷入又偷廽良宵更有多情处婢报天寒泼酒醅
　　两朶【鱼机重阳阻雨】一时【韩溉鹊】金窓【李白双燕离】玉漏【崔液上元夜】每度【王建长安早春】等闲【元稹刘阮妻】良宵【刘兼海棠花】婢报【白居易赠皇甫庻子】
　　绣户徘徊明月光月明还照半张牀岂知侍女帘帷外暂醉佳人锦瑟傍肌骨细匀红玉软髻鬟狼籍黛眉长袴花自似秋云薄惹得巫山梦里香
　　绣户【沈佺期古歌】月明【元稹嘉陵驿】岂知【韩偓咏浴】暂醉【杜甫曲江对雨】肌骨【和凝临江仙】髻鬟【韦荘江城子】袴花【白居易元九以緑丝布白轻容见寄】惹得【李羣玊赠人】
　　小楼才受一牀横指滑音柔万种情罗帐四垂红烛背香云双飐玊蝉轻窓前人静偏宜夜枕上相看直到明两意定知无说处醉闻花气睡闻莺
　　小楼【杜牧宣州开元寺南楼】指滑【殷尧藩闻筝歌】罗帐【韩偓闻雨】香云【和凝宫词】窓前【徐铉梦游】枕上【油蔚赠别营妓卿卿】两意【李山甫贫女】醉闻【元稹春晓】
　　帘钩纎挂玊葱条深锁东风贮阿娇月若半环云若吐花如双脸栁如腰粉融香汗流山枕妆发秋霞战翠翘整顿衣裳皆着却黛眉偎破未曽描
　　帘钩【花蕋夫人宫词】深锁【何希尧海棠】月若【韩偓南浦】花如【顾夐荷叶杯】粉融【牛峤菩萨蛮】妆发【李洞赠厐链师】整顿【王建宫词】黛眉【和凝杨栁枝】
　　芙蓉行障掩灯光小簟风来薤叶凉素魄近成班女扇重帏深下莫愁堂窓前月过三更后衣上花兼百草香月不长圆花易落转添秋夜梦魂狂
　　芙蓉【刘方平乌栖曲】小簟【陆防闲书】素魄【李端和李舍人直中书对月见寄】重帏【李商隐无题】窓前【刘得仁秋夜】衣上【李中思朐阳春游感旧】月不【吴融咏情】转添【孙光宪遐方怨】
　　芳年【十三首】
　　闺里佳人年十余枇杷花下闭门居金钗醉就胡姬画云髻慵邀阿母梳珠树重行怜翡翠玊轮依旧养蟾蜍今朝社日停针线碧琐窓前学草书
　　闺里【李白捣衣篇】枇杷【王建一作胡曽寄蜀薛涛校书】金钗【温庭筠赠袁司録】云髻【孙棨赠妓人王福娘】珠树【李商隐饮席戏赠同舍】玉轮【罗隐中秋夜不见月】今朝【张籍吴楚歌词】碧琐【花蕋夫人宫词】
　　十二抽鍼能绣裳衣裳未了剪刀忙玉容浑似羞来客莲帐无因见女郎盈手水光寒不湿入帘花气静难忘剰铺牀席春眠处龙麝熏多骨亦香
　　十二【白居易简简吟】衣裳【项斯遥装夜】玉容【罗隐息夫人庙】莲帐【张绮和三乡诗】盈手【李羣玉望月怀友】入帘【罗虬比红儿诗】剰铺【元稹和乐天重题别东楼】龙麝【薛能吴姬】
　　十三初学擘箜篌蜀栁丝丝羃画楼家醖满瓶书满架碧天如镜月如钩宓妃腰细才胜露韩夀香焦亦任偷慢靸轻裙行欲近只能欢笑不能愁
　　十三【王建宫词】蜀栁【司空图灯花】家醖【白居易香山寺】碧天【温庭筠西江贻钓叟骞生】宓妃【李商隐蜂】韩夀【韩偓闺情】慢靸【薛能舞者】只能【刘兼春晩寓怀】
　　娉娉嬝嬝十三余昼泥琴声夜泥书拾翠总来芳树下邀欢不厌栁条初烟开兰叶香风暖帘卷池心小阁虚只是娇羞弄花鸟得人怜处且生疎
　　娉娉【杜牧赠别】昼泥【杨乗牓句】拾翠【万齐融上已緑潭篇】邀欢【吉皎七老防诗】烟开【李白鹦鹉洲】帘卷【李珣临江仙】只是【权德舆薄命篇】得人【孙光宪浣溪纱】
　　花面了头十三四怜渠已解咏诗章风前飏影疑廻雪楼上娇歌袅夜霜罗带绣裙轻好系纱窓绮幔暗闻香隔年拟待春消息绾得同心欲寄将
　　花面【刘禹锡寄赠小樊】怜渠【白居易闻儿咏诗】风前【武三思仙鹤篇】楼上【罗虬比红儿诗】罗带【徐夤尚书筵中】纱窓【崔颢邯郸宫人怨】隔年【王初春日咏梅花】绾得【唐彦谦无题】
　　年初十五最风流锦袖红妆拥上楼暗里囘眸深属意情来对镜嬾梳头翠钗照曜衔云髪明月婵娟挂玊钩从此枕中唯有梦愿为双鸟泛中洲
　　年初【花蕋夫人宫词】锦袖【于鹄公子行】暗里【李珣南乡子】情来【李冶得阎伯钧书】翠钗【上官仪和太尉戏赠高阳公】明月【曹松七夕】从此【曹唐送刘尊师只诏阙庭】愿为【李白捣衣篇】
　　才可容顔十五余每忧风举倩持裾海棠花底三年住荳蔲梢头二月初寳髻巧梳金翡翠琐窓还咏碧蟾蜍殷勤遗下轻绡意欲报琼瑶恨不如
　　才可【王维洛阳女儿行】每忧【孙棨赠妓人王福娘】海棠【崔涂海棠图】荳防【杜牧赠别】寳髻【章孝标贻美人】琐窓【吴融禁直偶书】殷勤【李莭度姬书红绡帕】欲报【司空曙酬张芬有赦后见赠】
　　秦蛾十六语如弦语到天明竟未眠星靥笑偎霞脸畔犀梳斜亸鬓云边朝阳初上黄金屋晩照重登白玊筵曽伴一樽临小槛东风沉醉百花前
　　秦娥【韩琮春愁】语到【白居易遇防之于峡中赋赠】星靥【和凝山花子】犀枕【唐彦谦无题】朝阳【花蕋夫人宫词】晩照【汤悦送邓王牧宣城】曽伴【徐夤咏扇】东风【韩翊送髙别驾归汴州】
　　依约年应十六七栁眉梅额靓妆新愿留今日交欢意亦是当时絶世人蘸甲递伤纎似玉重裀衬枕暖于春朝朝暮暮阳台下云满衣裳花满身
　　依约【元稹和乐天示杨琼】栁眉【吴融还俗尼】愿留【包佶戏题诸判宫防壁】亦是【李白中山孺子妾歌】蘸甲【徐铉梦游】重裀【白居易日髙卧】朝朝【韦荘谒巫山庙】云满【殷尧藩赠歌人郭婉】
　　金雀鵶鬟年十七酒酣双脸却微红名题小篆矜垂露花学严妆妒晓风闲引鸳鸯芳径里先过翡翠寳房中从来天下推尤物韶艳朱顔竟不同
　　金雀【李绅莺莺歌】酒酣【韩偓和叹白菊衰谢】名题【徐铉送应之道人归江西】花学【章孝标古行宫】闲引【冯延已谒金门】先过【刘廷琦奉和圣制瑞雪篇】从来【刘禹锡和牛思黯忆南荘】韶艳【栁宗元始见白髪题海石榴】
　　十八年来堕世间春情不断若连环菱花绶带鸳鸯簇金尾屏风孔雀闲含笑试弹红蕋调背人多整緑云鬟最怜煑茗相留处鹦鹉谁教转舌关
　　十八【李商隐曼倩】春情【李频春日思归】菱花【韦荘捣练篇】金尾【温庭筠偶游】含笑【和凝宫词】背人【杨巨源大堤曲】最怜【李中夏日书依上人壁】鹦鹉【花蕋夫人宫词】
　　窈窕年华方十九夜深偷送好声来紫金地上三更月白玉堂前一树梅酒荡襟怀微駊騀手拈裙带独徘徊春心莫共花争发笑指庭花昨夜开
　　窈窕【孙光宪应天长】夜深【白居易松树】紫金【释贯休秋夜怀嵩少】白玉【维翰春女怨】酒荡【韩偓多情】手拈【顾夐荷叶杯】春心【李商隐无题】笑指【成彦雄晓】
　　念尔年来方二十满头犹自插花枝灯前再览青铜镜席上还飞白玉巵半恨半嗔廽面处相偎相倚看人时如今正好同欢乐补贴平生得事迟
　　念尔【李渤喜弟淑至】满头【刘得仁悲老宫人】灯前【施肩吾收妆词】席上【杨敬述夏日游石淙山】半恨【孙光宪浣溪纱】相偎【李郢自水口入茶山】如今【李白江夏行】补贴【白居易追欢偶作】




　　香屑集巻十三
　　钦定四库全书
　　香屑集卷十四
　　中允黄之隽撰
　　赋得闲情【三十八首】
　　无心裁曲卧春风何事吹箫向碧空彷佛不离灯影外思量应在月明中金丹拟驻千年貌蜡烛犹残一寸红花纸瑶椷松墨字闲来吟绕牡丹丛
　　无心【李贺南园】何事【王维敕借岐王九成宫暑应敎】彷佛【项斯张处士弹琴】思量【罗隐金陵夜泊】金丹【韦应物送宫人入道】蜡烛【温庭筠晩坐寄友人】花纸【白居易送萧链师】闲来【杜荀鹤中山临上人院观牡丹】
　　説着瑶台总泪垂转难相见转难思红楼翠幙知多少南国东隣各一时自叹马卿常带疾非关宋玉有微词绮琴白雪无心弄结托萧娘只在诗
　　说着【韦应物送宫人入道】转难【白居易裴令公席上赠别梦得】红楼【罗隐广陵开元寺作】南国【罗虬比红儿诗】自叹【崔峒送冯八将军归滑台幕府】非关【李商隐有感】绮琴【包何同阎伯均宿道观】结托【元稹赠别杨员外巨源】
　　陇禽山晓隔帘呼许到风前月下无安得千金遗侍者且随五马覔罗敷至诚无语传心印相见休言有泪珠好是红牕风月夜高烧银烛卧流苏
　　陇禽【罗邺赠韦徳孙判官】许到【赵嘏十无诗寄桂府杨中丞】安得【文茂春日寄晁采】且随【白居易代诸妓赠送周判官】至诚【韩偓厌花落】相见【欧阳烱浣溪纱】好是【孟昌期妻孙氏谢人送酒】高烧【冯延已金错刀】
　　魂消千片玉樽前冰雪颜容桃李年菱镜也知移艳态寳钗长欲坠香肩柳遮门户横金锁桐下空堦叠緑钱想得佳人微启齿茶敎纤手侍儿煎
　　魂消【张泌河传】冰雪【武元衡代佳人赠张郎中】菱镜【刘兼秋夕书懐】寳钗【孙光宪浣溪纱】柳遮【李山甫公子家】桐下【陆蒙和袭美初冬偶作】想得【韩偓荔支】茶敎【白居易池上逐凉】
　　织锦机边莺语频采兰山上绮罗身须教碧玉羞眉黛几见星妃度袜尘万种保持图永逺一塲闲事莫因循若能许解相思佩栲栳量金买断春
　　织锦【温庭筠杨柳枝】采兰【皮日休馆娃宫怀古】须教【白居易喜小楼西新柳抽条】几见【王初银河】万种【孙光宪浣溪纱】一塲【李山甫游侠儿】若能【何光逺答龙女】栲栳【卢廷让樊川寒食】
　　粉堞彤轩畵障西红栏碧甃防银泥谁言琼树朝朝见自在娇莺恰恰啼翠羽帐中人梦觉刺桐花下路高低无身尚拟魂相就海上三山去不迷
　　粉堞【曹唐长安客舍叙邵陵旧宴】红栏【白居易答微之见寄】谁言【李商隐南朝】自在【杜甫江畔独步寻花】翠羽【无名氏杂诗】刺桐【方干题畵建溪图】无身【元稹寄乐天】海上【李中贻庐山王尊师】
　　花边春水水边楼一半珠帘挂玉钩难见秪因能送喜渐来争忍不回头庭前芍药妖无格牀上摴蒲宿未收若向此中求荐枕定知神女谢风流
　　花边【白居易题池西小楼】一半【冯延已采桑子】难见【徐夤灯花】渐来【罗隐登瓦官寺阁】庭前【刘禹锡赏牡丹】牀上【薛能并州】若向【李扣风题阎敬爱诗后】定知【武元衡赠佳人】
　　妙妓新行峡雨回岭云微步下阳台霓旌玉佩参差转珠箔银屏迤逦开从此不知兰麝贵相期共鬬管弦来春风一夜吹香梦欲结灵姻愧短才
　　妙妓【韩偓锡宴日作】岭云【罗虬比红儿诗】霓旌【王毂玉树曲】珠箔【白居易长恨歌】从此【裴思谦及第后宿平康里】相期【孟浩然春情】春风【武元衡春兴】欲结【潘雍赠葛氏小娘子】
　　乍入深闺玳瑁筵两重门里玉堂前女萝力弱难逢地桐叶风翻欲夜天只为从来偏防惜可能无碍最团圆芙蓉帐小云屏暗明月相随何处眠
　　乍入【权徳舆秋闰月】两重【韩偓想得】女萝【曹邺碧浔宴上有怀知已】桐叶【白居易秘省后防】只为【司空图喜山鹤初归】可能【张籍题月台观】芙蓉【刘长卿昭阳曲】明月【高适赋得还山吟送沈四山人】
　　宜在纱窓绣户中画楼西畔桂堂东丁当玉佩三更雨簇金梭万缕红蝴蝶有情牵晓梦麝脐无主任春风殷勤为访桃源路一水盈盈路不通
　　宜在【韩偓恩赐樱桃分寄朝士】画楼【李商隐无题】丁当【高蟾偶作】簇【温庭筠织锦词】蝴蝶【罗隐下第寄张坤】麝脐【皮日休扬州看辛夷花】殷勤【孟浩然高阳池送朱二】一水【白居易除官赴阙留赠微之】
　　兰蕙芬芳见玉姿带风杨柳认蛾眉不眠特地重相忆欲咏无才是所悲曲项琵琶催酒处深红衫子映门时再游巫峡知何日云雨荒台岂梦思
　　兰蕙【刘谷和三乡诗】带风【鱼机代人悼亡】不眠【冯延已归国谣】欲咏【韩偓见花】曲项【周昙咏史简文帝】深红【徐凝玩花】再游【白居易寄题忠州小楼桃花】云雨【杜甫永怀古迹】
　　迟日新妆游冶娘洛川依旧好风光十分春水双檐影百叶莲花万里香梦寐几囘迷蛱蝶烟波无计学鸳鸯晩来怅望君知否明月虚眠昨夜牀
　　迟日【刘言史偶题】洛川【张绮和三乡诗】十分【徐夤门外闲田有泉源因筑直堤】百叶【李洞题晰上人贾岛诗巻】梦寐【杜牧寄浙东韩八评事】烟波【刘兼江楼望乡寄内】晩来【白居易惜落花】明月【梁锽代征人妻喜夫还】
　　花恨红腮柳妒眉前年曽见两鬟时风流肯落他人后春思翻敎阿毋疑蝉鬓鳯钗慵不整牙牀角枕睡常迟何时斗帐浓香里结作双葩合一枝
　　花恨【段成式戏高侍御】前年【刘禹锡防州实使君见示悼妓诗】风流【李白流夜郎赠辛判官】春思【和凝采桑子】蝉鬓【李后主应天长】牙牀【白居易卧听法曲霓裳】何时【韩偓有忆】结作【韦庄合欢莲花】
　　绣被应羞彻夜熏霏红沓翠晓氛氲燕支桃颊梨花粉秋水莲冠春草裙解佩空怜郑交甫当垆仍是卓文君愁来欲奏相思曲堪与鸳鸯觉后闻
　　绣被【罗虬比红儿诗】霏红【孟浩然送王七尉松滋得阳台云】燕支【崔涂初识梅花】秋水【白居易和殷协律琴思】解佩【李康成玉华仙子歌】当垆【李商隐杜工部蜀中离席】愁来【崔颢代闺人答轻薄少年】堪与【陆龟蒙玩金鸂戏赠袭美】
　　月过花西尚未眠夜深闲到防门边石家蜡烛何曽剪嬴女银箫空自怜酬赠既无青玉案风流合在紫微天一双笑靥才回面心火因君特地燃
　　月过【陆龟蒙和袭美木兰院】夜深【元稹忆事】石家【李商隐牡丹】嬴女【王翰赋得明星玉女坛送廉察尉华阴】酬赠【皮日休酬鲁望见迎緑罽】风流【白居易见于给事诗戏赠】一双【鱼机浣纱庙】心火【韩偓偶见背面是夕兼梦】
　　登墙岂复有人窥曾睹夭桃想玉姿更忆幽窓凝一梦不堪离恨入双眉鸳鸯艳锦初成匹孔雀罗衫付阿谁三寸红牋替传语数番犹得裹相思
　　登墙【吴融宋玉宅】曾睹【鱼机代人悼亡】更忆【陆龟蒙重忆白菊】不堪【韦庄宿泊孟津寄三堂友人】鸳鸯【温庭筠织锦词】孔雀【张祜感王将军柘枝妓没】三寸【李涉寄荆娘写真】数番【段成式寄温飞卿牋纸】
　　莫把瑶池竝曲江海棠当户燕双双幽闺斜卷青罗幙白日全含朱鸟窓拂水柳花千万防经冬朮煎两三缸玉堦寂歴朝无事闲读仙书倚翠幢
　　莫把【徐夤杏园】海棠【裴廷蜀中登第答李抟】幽闺【欧阳烱菩萨蛮】白日【王翰古蛾眉怨】拂水【元稹过襄阳楼呈严司空】经冬【皮日休南阳广文欲于荆襄卜居】玉堦【韦应物骊山行】闲读【马戴寄云台观田秀才】
　　瑶台无路可追寻花径逶迤柳巷深井上新桃偷面色陌头香骑动春心东隣舞妓多金翠南国佳人怨锦衾试问酒旗歌板地相思一寄白头吟
　　瑶台【李逺失鹤】花径【李商隐戏题友人壁】井上【文徳皇后春游曲】陌头【权徳舆薄命篇】东隣【郑谷贫女吟】南国【李绅城上蔷薇】试问【李贺酬答】相思【钱起七盘岭阻寇闻李端公先到南楚】
　　不是花迷客自迷红绡带缓緑鬟低庭前蛱蝶春方好砌下梧桐叶正齐今夜只应还寄宿本心谁道欲单栖莫教才子偏惆怅一臂初交又解携
　　不是【李商隐饮席戏赠同舎】红绡【白居易闺妇】庭前【薛能并州】砌下【赵虚舟戏赠】今夜【高适寄宿田家】本心【罗虬比红儿诗】莫教【王硕和三乡诗】一臂【胡宿赵宗道归辇下】
　　催促阳台近镜台莲花为号玉为腮帘垂粉阁春将尽日照房门帐未开愿作轻风暗相触不知香颈为谁回百花时节敎人嬾争奈流莺唤起来
　　催促【贾岛友人婚杨氏催妆】莲花【莲花妓献陈陶处士】帘垂【李建勲宫词】日照【白居易春眠】愿作【元稹紫踯躅】不知【李商隐蝶】百花【徐凝读逺书】争奈【陆龟蒙偶作】
　　胜里金花巧耐寒晓妆初罢倚栏干若非羣玉山头见直似瑶池会上看罗袖动香香不已连环要解解非难朱颜今日虽欺我十斛明珠亦易
　　胜里【杜甫人日】晓妆【徐铉柳枝词】若非【李白清平调】直似【罗虬比红儿诗】罗袖【杨贵妃赠张云容舞】连环【周昙咏史君王后】朱颜【白居易戏答诸少年】十斛【司空图歌者】
　　髻根松慢玉钗垂正是女郎眠觉时愁傍翠蛾深八字便将浓墨扫双眉凝颦掩笑心相许鬬艳传情世不知可惜莺啼花落处故敎迢递作佳期
　　髻根【韩偓松髻】正是【薛能折杨柳】愁傍【薛逢夜宴观妓】便将【花蕋夫人宫词】凝颦【顾况梁广畵花歌】鬬艳【李咸用巫山高】可惜【白居易快活】故教【李商隐辛未七夕】
　　字初分碧玉年倚风娇怯醉腰偏秦嘉镜有前时结韩夀香从何处传莫唱艳歌凝翠黛深含媚靥袅朱弦不知入夜能来否楼上花枝笑独眠
　　字【李羣玉醉后赠冯姬】倚风【崔鲁莲花】秦嘉【刘禹锡泰娘歌】韩寿【史鳯传香枕】莫唱【陆龟蒙和醉中袭美先起】深含【刘言史赠陈长史妓】不知【皮日休文宴招润卿】楼上【刘长卿赋得】
　　谁省春风见玉颜芙蓉脂肉绿云鬟雪肤花貌参差是绣幌银屏杳霭间翠幄密笼莺未识画梁幽语燕初还新斋结誓如相许十斛明珠也是闲
　　谁省【李郢张郎中宅戏赠】芙蓉【元稹刘阮妻】雪肤【白居易长恨歌】绣幌【徐铉梦游】翠幄【李中柴司徒宅牡丹】画梁【孙光宪浣溪纱】新斋【李端题觉公新兰若】十斛【罗虬比红儿诗】
　　欲偷风景暂游春直到花间始见人秋水为神玉为骨緑萝如帐草如裀可怜细丽难胜日赢得馨香暗上身见了又休真似梦红鸾不受世间尘
　　欲偷【白居易令公南庄】直到【朱湾寻隐者韦九山人】秋水【杜甫徐卿二子歌】緑萝【许浑移摄太平寄前李明府】可怜【皮日休重题蔷薇】赢得【李建勲重台莲】见了【吴融浙东筵上有寄】红鸾【王建和蒋学士新授章服】
　　娇娆意绪不胜羞身带春风立岸头独结香绡偷饷送续敎啼鸟説来由何当归去重携手此后相思几上楼应是离魂双不得泪珠时傍枕函流
　　娇娆【韩偓意绪】身带【薛能蒲中霁后晩望】独结【女光联句】续敎【白居易浔阳春】何当【谭用之秋夜同友人话旧】此后【黄滔南海幕送韦侍御赴阙】应是【陆龟蒙和袭美女坟湖】泪珠【袁不约病宫人】
　　旧窓风月更谁亲石上青苔思杀人处士不生巫峡梦少年应遇洛川神半身映竹轻闻语微步凌波暗拂尘此日相逢魂合断緑杨宜作两家春
　　旧窓【赵嘏别庥氏】石上【楼颖西施石】处士【莲花妓献陈陶处士】少年【韦庄和左司郎中】半身【韩偓复偶见】微步【羊士谔彭州萧使君出妓夜宴】此日【黄滔江行遇王侍御】緑杨【白居易欲与元八卜隣先有是赠】
　　钿晕罗衫色似烟未梳云髩脸如莲水香剩贮金盆里兰沐初休曲槛前见倚小窓亲襞染静寻春谱认婵娟惊鸿瞥过游龙去只得相看不得怜
　　钿晕【白居易燕子楼】未梳【花蕋夫人宫词】水香【韩偓多情】兰沐【孙光宪浣溪纱】见倚【陆龟蒙袭美以鱼牋见寄】静寻【陈陶竹】惊鸿【唐彦谦洛神】只得【裴諴新添户杨柳枝词】
　　莫敎云雨晦阳台银鸭金鳬也变灰空遣横波传意绪偶因翻语得深猜寸心誓与长相守仙境那能却再来今日看君颜色好愁眉和笑一时开
　　莫敎【武元衡赠歌人】银鸭【韦检梦后自题】空遣【欧阳烱春光好】偶因【韩偓妒媒】寸心【高适秋胡行】仙境【曹唐仙子送刘阮出洞】今日【顾况行路难】愁眉【白居易醉中酬殷协律】
　　百尺鲛绡换好诗暮春栏槛有佳期婵娟花艳无人及细腻风光我独知翠袂半将遮粉臆黄金不惜买蛾眉人生心口宜相副莺语丁宁已怪迟
　　百尺【罗隐防平公主旧第】暮春【李中柴司徒宅牡丹】婵娟【毕曜情人玉清歌】细腻【元稹寄旧诗与薛涛】翠袂【孙光宪浣溪纱】黄金【白居易感故张仆射诸妓】人生【李咸用和友人喜相遇】莺语【杨巨源早春即事呈刘员外】
　　柳绵相忆隔章台倘有风情或可来帐里炉香春梦晓树梢烟澹緑窓开但能为雨心长在莫便乘鸾去不回何似浣纱溪畔住落花飞蝶共徘徊
　　柳绵【李商隐临发崇让宅紫薇】倘有【白居易招刘十九】帐里【韩翃赠王随】树梢【徐夤回文诗】但能【鱼机次光威裒韵】莫便【释贯休寄天台叶道士】何似【司空图杨柳枝寿杯词】落花【雍陶美人春风怨】
　　同有诗情自合亲鳯衔瑶句蜀牋新殷勤留滞縁何事消息佳期在此春阿母几嗔花下语侍儿堪感路旁人忽看月满还相忆惟愿琼枝入梦频
　　同有【薛能赠解诗歌人】鳯衔【谭用之寄许下前管记王侍御】殷勤【罗虬比红儿诗】消息【韩偓新上头】阿毋【鱼机次光威裒韵】侍儿【宋之问和赵员外桂阳桥遇佳人】忽看【白居易正月十五夜东林寺学禅怀杨主簿】惟愿【钱起过张成侍御宅】
　　桃李花开覆井栏谢家门户约花关绮筵金缕无消息罗袂红巾复往还灯炧暗飘珠簌簌月轮长在桂春窓一觉风流梦须着人间比梦间
　　桃李【崔颢代闺人答轻薄少年】谢家【孙光宪浣溪纱】绮筵【罗隐金陵思古】罗袂【王勃落花落】灯炧【元稹通州下溪馆夜别李景信】月轮【章碣下第有怀】春窻【李商隐闺情】须着【韩愈遣兴】
　　水精帘外转逶迤动静防闲又怕疑早为不逢巫峡梦何因重有武陵期美人扶踏金堦月侍女亲擎玉酒巵莫怪当欢却惆怅明朝拂曙与君辞
　　水精【宋之问明河篇】动静【韩偓不见】早为【李珣浣溪纱】何因【薛能牡丹】美人【顾况公子行】侍女【曹唐小游仙诗】莫怪【曹邺碧浔宴上】明朝【高适寄宿田家】
　　孔雀东飞何处栖女坟湖北虎丘西一春梦雨常飘瓦百步新廊不踏泥帘外暖丝兼絮堕门前荷叶与桥齐虽然不是桃源洞晨肇重来路已迷
　　孔雀【李白庐江主人妇】女坟【张籍苏州江岸留别乐天】一春【李商隐重过圣女祠】百步【白居易和刘郎中学士题集贤阎】帘外【吴融和座主尚书春日郊居】门前【张万顷束溪侍苏户曹不至】虽然【释贯休山居诗】晨肇【王涣惆怅诗】
　　鳯楼迢递忆秋千凭着朱栏思浩然曾为看花偷出郭何时种玉已成田合欢却笑千年事囘札应缄十色牋心绪万端书两纸因风时复到牀前
　　鳯楼【李商隐评事翁寄赐饧粥】凭着【郑凖题宛陵北楼】曽为【韦庄下邽感旧】何时【施肩吾访松岭徐链师】合欢【杜甫陪李七司马皂江上观造竹桥】囘札【释齐已送王处士游蜀】心绪【白居易禁中夜作书与元九】因风【李建勲清明日】
　　孤灯照壁背红纱门柳萧萧噪暮鵶妆阁伎楼何寂静露牀风簟半欹斜但经春色还秋色却道新花胜旧花身又不来书不寄蜀牋堆积是谁家
　　孤灯【韦庄浣溪纱】门柳【高适重阳】妆阁【白居易两朱阁】露牀【吴融和王员外杂游】但经【李山甫隋堤柳】却道【韩愈楸树】身又【欧阳烱木兰花】蜀牋【司空图力疾山下吴村看杏花】
　　空向沧江梦所思尾生桥下未为痴琴中作曲从来易叶上题诗寄与谁睡觉莫言云去处夜长应待月相随朦胧岂解传消息着尽工夫人不知
　　空向【崔涂送友人还江南】尾生【温庭筠答段柯古见嘲】琴中【武三思仙鹤篇】叶上【顾况叶上题诗从苑中流出】睡觉【鱼机送别】夜长【刘长卿见故人李均所借古镜】朦胧【刘商胡笳第四拍】着尽【元稹琵琶歌】








　　香屑集巻十四
　　钦定四库全书
　　香屑集卷十五
　　中允黄之隽撰
　　闺思【三十首】
　　一尺红绡一首诗泪防防防寄相思须知入骨难销处尽在停针不语时寳匣镜昏蝉鬓乱锦堂昼永绣帘垂春风澹荡无人见自守空房敛恨眉
　　一尺【韩偓别锦儿】泪防【刘禹锡潇湘曲】须知【徐夤恨】尽在【朱绛春女怨】寳匣【鱼机和人】锦堂【张祜公子行】春风【孙逖丹阳行】自守【关盼盼和白公诗】
　　双燕双飞绕画梁蜂争粉蕋蝶分香此时月色同霑醉何处春阳不断肠金匣掠平花翡翠舞裀揉尽绣鸳鸯低头闷把衣襟撚半是思郎半恨郎
　　双燕【卢照邻长安古意】蜂争【温庭筠惜春词】此时【陈去疾元夕京城】何处【邢鳯梦美人春阳曲】金匣【徐夤剪刀】舞裀【李谨言水殿抛毬曲】低头【韩偓厌花落】半是【太原妓寄欧阳詹】
　　年年春色为谁来泪滴闲堦长緑苔三防成伊犹有想一心如结不曾开重门剩着黄金锁前路应留白玉台欲织相思花寄逺任从蛛网任从灰
　　年年【岑参登古邺城】泪滴【郑谷长门怨】三防【苑咸酬王维】一心【江陵上子寄故妓】重门【徐夤蔷薇】前路【韩翃送夏侯侍郎】欲织【李商隐燕台秋】任从【关盼盼燕子楼】
　　一度相思一度吟落花流水洞房深红桃緑柳垂檐向碧石青苔满树阴似把剪刀裁别恨自拈裙带结同心多情只有春庭月为有嫦娥月易沈
　　一度【戎昱别公安贾明府】落花【赵嘏寄逺】红桃【王维洛阳女儿行】碧石【李端题元注林园】似把【姚合惜别】自拈【卢纶古艳诗】多情【张泌寄人】为有【韦庄悼亡姬】
　　卷帘巢燕羡双飞不见人归见燕归梦里行云还倐忽镜中闲照正依稀香迷蛱蝶投红烛尘压鸳鸯废锦机别恨转深何处写应从玉指到金徽
　　卷帘【罗邺春闺】不见【崔鲁华清宫】梦里【徐铉梦游】镜中【韩琮霞】香迷【张蠙南康夜宴东溪留别郡守】尘压【郑谷贫女吟】别恨【李端宿淮浦忆司空文明】应从【裴夷直赠美人琴弦】
　　嫁得萧郎爱逺游水纹珍簟思悠悠乍啼罗袖娇遮面斜插银箆慢裹头红粉楼中应计日露桃花下不知秋相思一夜情多少着骨黏心万事休
　　嫁得【于鹄题美人】水纹【李益写情】乍啼【常理妾薄命】斜插【花蕋夫人宫词】红粉【杜审言赠苏绾书记】露桃【韦庄忆昔】相思【关盼盼燕子楼】着骨【李廷璧愁诗】
　　相思那得梦魂来一日须来一百廻何处画桡寻緑水岂无香迹在苍苔更深欲诉蛾眉敛醉后仍敎笑口开连理枝前同设誓便期携手上春台
　　相思【孟浩然除夜有怀】一日【杜甫三絶句】何处【杜荀鹤题开元寺门閤】岂无【韩偓太平谷中玩水上花】更深【李商隐天平公座中呈令狐令公】醉后【白居易刘苏州寄糯米李浙东寄舞衫谢之】连理【韩襄客句】便期【郑谷吊故礼部韦员外】
　　悔作从来恩爱深相思空有梦相寻宴安往往欢侵夜眷分依依直至今别后莫睽千里信此生难负百年心轻衫细薄当君意月桂余香尚满襟
　　悔作【韦璜赠夫】相思【毛文锡虞美人】宴安【白居易新制绫袄成】眷分【贾岛投厐少尹】别后【范尧佐一字至七字诗送白居易】此生【罗虬比红儿诗】轻衫【李商隐烧香曲】月桂【司马都送羊振文往桂阳归觐】
　　银河漾漾月辉辉忍照鸳鸯相背飞红烛短时羌笛怨画堂深处麝烟微可怜半夜婵娟影故着寻常澹泊衣妾答同心心自结等闲花里送郎归
　　银河【崔鲁闻笛】忍照【徐月英送人】红烛【杜牧见吴秀才与池妓别因成絶句】畵堂【顾夐临江仙】可怜【释齐已中秋月】故着【张籍倡女词】妾答【长孙佐辅答边信】等闲【步非烟寄怀】
　　月过疎帘夜正凉却来闲处暗思量灵妃不降三清驾侍婢先焚百和香别后料添新梦寐秋深初换旧衣裳鸳鸯钿带抛何处红粉云鬟空断肠
　　月过【刘兼秋夕书怀】却来【薛昭蕴浣溪纱】灵妃【曹唐张硕寄杜兰香】侍婢【权徳舆古乐府】别后【元稹别李十一】秋深【韩偓秋深闲兴】鸳鸯【张祜感王将军柘枝妓没】红粉【杜牧经古行宫】
　　夜夜孤眠枕独欹两三行泪忽然垂长疑好事皆虚事莫遣佳期更后期魂魄不曾来入梦身情常在暗相随吴刀剪破机头锦织得囘文几首诗
　　夜夜【唐彦谦寄怀】两三【贾岛夏日寄高洗马】长疑【李山甫防怀】莫遣【李商隐一片】魂魄【白居易长恨歌】身情【韩偓惆怅】吴刀【刘瑶古意曲】织得【徐铉梦游】
　　红粉腮边泪两行可怜天气好年光堦前碎月铺花影楼上残灯伴晓霜何事最能悲少妇不成刚为欠檀郎愁肠隔断珠帘外欲拂尘时簟竟牀
　　红粉【张保嗣戏示诸妓】可怜【白居易春早秋初因时即事】堦前【温庭筠空禖屏风歌】楼上【关盼盼燕子楼】何事【赵嘏新月】不成【陆龟蒙酬袭美病中见寄】愁肠【司空图歌者】欲拂【李商隐王十二兄舆畏之见招小饮予以悼亡日近不去】
　　细雨春风花落时纒红结紫畏风吹游丝半罥相思树闷绣先描连理枝不忿黄鹂惊晓梦看敎鹦鹉念新诗双眉澹薄藏心事镜在鸾台话向谁
　　细雨【李白白鼻騧】纒红【施肩吾观舞女】游丝【许景先折柳篇】闷绣【段成式嘲飞卿】不忿【郑谷游蜀】看敎【花蕋夫人宫词】双眉【牛峤应天长】镜在【鱼机代人悼亡】
　　直恐金刀易剪裁锦囊封了又重开兰钗委坠垂云发玉筯防干界粉腮灭烛何曾妨夜坐画眉犹自待君来相思倘寄相思子一寸相思一寸灰
　　直恐【曹松天台瀑布】锦囊【韩偓厌花落】兰钗【温庭筠郭处士击瓯歌】玉筯【刘兼征妇怨】灭烛【章碣下第有怀】画眉【常浩寄逺】相思【杨凝送别】一寸【李商隐无题】
　　无限春愁生翠眉抟红袖欲支颐机中锦字论长恨海上朱樱赠所思画榼倒悬鹦鹉觜炉香闲袅鳯凰儿泪痕裛损胭脂脸不似当初傅粉时
　　无限【张祜折杨柳枝】抟【元稹山枇杷】机中【刘长卿赋得】海上【柳宗元摘樱桃赠元居士】画榼【章孝标少年行】炉香【李后主临江仙】泪痕【白居易山石榴】不似【刘禹锡题于家公主旧宅】
　　清镜无情未我嫌金虫玉燕锁香奁疎檐看织蟏蛸网秋月空悬翡翠帘却掩洞房花寂寂漫揎罗袖指纤纤娇痴婢子无灵性兰烛时将鳯髓添
　　清镜【陆龟蒙病中秋怀寄袭美】金虫【顾夐酒泉子】踈檐【卢弼秋夕寓居精舎】秋月【权徳舆薄命篇】却掩【李涉六叹】漫揎【花蕋夫人宫词】娇痴【韩愈芍药歌】兰烛【和凝宫词】
　　鸳被缝来不熏香囊高挂任氤氲青云满眼应骄我锦字回纹欲赠君天上鳯皇休寄梦世间乌鹊漫辛勤相思相见知何日跪捧金炉祝又焚
　　鸳被【司空图洛巾】香囊【胡杲九老会诗】青云【杜牧寄李判官】锦字【骆賔王艳情代郭氏】天上【高蟾长信宫】世间【唐彦谦七夕】相思【李白三五七言】跪捧【刘兼长春节】
　　镜里红颜不自禁自知明艳更沈吟玉钗斜篸云鬟重钿盒重盛绣结深欲寄相思千里月只因偏照两人心画眉此日空留语笑看妆台落叶侵
　　镜里【权徳舆薄命篇】自知【张籍酬朱庆余】玉钗【温庭筠酒泉子】钿盒【薛能吴姬】欲寄【杜牧寄逺】只应【刘禹锡怀妓】画眉【韩偓别锦儿】笑看【司空图洛中】
　　谁怜梦好转相思入骨相思知不知罗幙画堂深皎洁玉珂瑶佩响参差惜逢金谷三春尽休话如臯一笑时试逐佳游芳草路王孙还自负佳期
　　谁怜【韩偓有忆】入骨【温庭筠南歌子词】罗幙【鲍溶寒夜吟】玉珂【杜牧汴河阻冻】惜逢【白居易将至东都先寄令狐留守】休话【罗虬比红儿诗】试逐【吴少微怨歌行】王孙【成彦雄会友不至】
　　雁来鱼去是因缘方寸终朝似火燃虹影逈分银汉上萤飞岂到月轮边花经宿雨香难拾蝶碍芳丛舞不前欲识酒醒魂断处緑窓红泪冷涓涓
　　雁来【罗隐酬进士濆见寄】方寸【刘得仁省试日上崔侍郎】虹影【黄颇闻宜春诸举子陪郡主河梁玩月】萤飞【薛涛罚赴边上武相公】花经【郑谷阙下春日】蝶碍【刘宪奉和春日幸望春宫应制】欲识【徐铉邵伯埭下寄高邮陈郎中】绿窓【李郢为妻作生日寄意】
　　无端和泪拭胭脂剪得灯花自扫眉能向防牋书大字祗缘幽恨在新诗数行玉札存心久独坐纱窻刺绣迟昨夜秋风今夜雨迢迢何处寄相思
　　无端【张泌蝴蝶儿】剪得【司空图灯花】能向【花蕋夫人宫词】祗縁【步非烟答赵象】数行【皮日休怀华阳润卿博士】独坐【朱綘春女怨】昨夜【卢纶赴虢州留别】迢迢【冯延已酒泉子】
　　斑骓嘶断七香车一一归巢却羡鸦深夜数瓯惟柏叶东风满地是梨花四肢无力云鬟坠双眼慵开玉筯斜为问蓬莱近消息半牀春月在天涯
　　斑骓【李商隐无题】一一【韦庄夏口行寄婺州诸弟】深夜【皮日休寒日书斋即事】东风【刘兼春晩闲望】四肢【欧阳烱菩萨蛮】双眼【曹唐病马】为问【鲍溶得储道士书】半牀【许浑宿东溪】
　　寂寂珠帘生网丝寒牕羞见影相随不堪红叶青苔地可要金风玉露时独立每看斜日尽此情惟有落花知无人说向张京兆梦里曾经与画眉
　　寂寂【李白怨情】寒窻【施肩吾代征妇怨】不堪【白居易秋雨中赠元九】可要【李商隐辛未七夕】独立【王諲后庭怨】此情【南唐主李璟小庭花】无人【陈陶闲居杂兴】梦里【杜牧题木兰庙】
　　笋老兰长花渐稀箧香销尽别时衣筦弦楼上春应在杨柳渡头人未归妆镜尚疑山月满离魂空伴越禽飞开缄试读相思字一幅蛮牋夜款扉
　　笋老【白居易酬李十二侍郎】箧香【钱珝春恨】管弦【罗邺春闺】杨柳【赵嘏送卢缄归扬州】妆镜【许浑题舒女庙】离魂【韦庄家叔南游却归因献贺】开缄【徐铉亚元舍人猥贻佳作长歌以报】一幅【陆龟蒙酬袭美夏首病愈见招】
　　月斜楼上五更钟槛外花低瑞露浓直至晓来犹妄想眼看春尽不相逢湘川洛浦三千里马迹车论一万重却笑谁家扄绣户鳯凰双宿碧芙蓉
　　月斜【李商隐无题】槛外【罗虬比红儿诗】直至【白居易饮后夜醒】眼看【元鄂州寓馆严涧宅】湘川【杨凭湘江泛舟】马迹【罗邺芳草】却笑【司空图白菊杂书】鳯凰【苏郁步虚词】
　　想凭栏干敛翠蛾彩鸾琴里怨声多寻知世界都如梦细念因縁尽是魔莫道江波话离别自应妆镜笑蹉跎春风满目还惆怅杨柳垂丝烟倒拖
　　想凭【温庭筠牡丹】彩鸾【刘元淑妾薄命】寻知【吴融襌院奕棋偶题】细念【白居易自到浔阳生三女子因诠真理用遣妄怀】莫道【李昌符赠别】自应【杜牧见刘秀才与池州妓别】春风【郭震惜花】杨柳【唐彦谦送许户曹】
　　孤吟独寝意千般添尽罗衣怯夜寒便有好风来枕簟不知斜月下栏杆木兰沾露香微似蜡炬成灰泪始干明镜半边钗一股别时容易见时难
　　孤吟【元稹长滩梦李绅】添尽【冯延已采桑子】便有【李中竹】不知【朱庆余刘补阙西亭晩宴】木兰【刘禹锡西山兰若试茶歌】蜡炬【李商隐无题】明镜【杜牧送人】别时【李后主浪淘沙】
　　自从别后减容光往事何时不系肠莫泛扁舟寻范蠡懒眠秋月忆萧郎路旁更长千株柳窻下犹残一字香独坐支颐看花落静消心火梦魂凉
　　自从【太原妓寄欧阳詹】往事【吴融和座主尚书登布善寺楼】莫泛【白居易代诸妓赠送周判官】懒眠【施肩吾赠仙子】路旁【温庭筠东郊行】窻下【段成式送僧】独坐【陆龟蒙春思】静消【谭用之贻净居寺新及第】
　　岂知平地似天台岂肯离情似死灰钿合金钗寄将去花袍白马不归来殷勤莫使清香透嗔怒难逢笑靥开一院无人春寂寂起行残月影徘徊
　　岂知【方干题睦州干峰榭】岂肯【李郢七夕】钿合【白居易长恨歌】花袍【李贺洛姝真珠】殷勤【李商隐和友人戏赠】嗔怒【韩偓席上有赠】一院【吴融和人有感】起行【顾况听角思归】
　　澹澹春风花落时收将鳯纸写相思一缄书札藏何事万种恩情只自知瑶瑟玉箫无意绪竹窻松户有佳期莫令沟水东西别肠断红牋几首诗
　　澹澹【张窈窕寄故人】收将【李商隐碧城】一缄【钱珝未展芭蕉】万种【韩偓中春忆赠】瑶瑟【关盼盼燕子楼】竹窻【李嘉祐与从弟兄宴集林园】莫令【温庭筠夜宴谣】肠断【李建勲惜花】
　　别绪【三首】
　　翡翠横钗舞作愁可堪分袂又经秋四时最好是三月万里谁能访十洲曾向春窓分绰约再来南国见风流因思往事成惆怅双泪如珠滴不休
　　翡翠【王昌龄九日登高】可堪【张泌浣溪纱】四时【韩偓三月】万里【李商隐题河中任中丞新创荷亭】曾向【鲍溶古鉴】再来【洛中举子赠妓茂英】因思【卓英英理笙】双泪【黄滔辞相府】
　　雨余虚馆竹阴清别后啼防上竹生絶代佳人何寂寞一塲春梦不分明轩窻帘幕皆依旧风月烟花岂有情正是客心孤逈处谁家玉笛暗飞声
　　雨余【刘沧寓居寄友人】别后【骆賔王艳情代郭氏答卢照隣】絶代【韩偓意绪】一塲【张泌寄人】轩窓【白居易重到毓村宅有感】风月【韦庄杂感】正是【杜牧南陵道中】谁家【李白春夜洛城闻笛】
　　酒醪甜淡菜蔬甘世上风流笑苦谙明月自来还自去行云归北又归南窻中逺岫青如黛门底秋苔嫩似蓝人面不知何处在野花香径鸟喃喃
　　酒醪【徐铉送高郎中出为婺源建威军使】世上【女裒联句】明月【崔鲁华清宫】行云【鱼机次光威裒韵】窻中【韦庄铜仪】门底【释齐已庚午岁九日作】人面【崔防题都城南庄】野花【释贯休读吴越春秋】
　　咏新婚
　　一家欢笑设红筵月对琼杯此夜圆弄玉有夫皆得道刘纲与妇共升僊人情已觉春长在眼色相当语不传花烛分堦移锦帐鳯凰飞出四条弦
　　一家【罗隠七夕】月对【黄滔奉酬翁文尧员外驻南台见寄之作】弄玉【上元夫人再赠封陟】刘纲【白居易代妻戯贺兄嫂】人情【赵嘏宛陵寓居上沈大夫】眼色【吴融浙东筵上有寄】花烛【张说安乐公主花烛行】鳯凰【王建宫词】
　　咏手
　　绿鬟侍女手纤纤髣髴还应露指尖为我樽前横緑绮偶然楼上卷珠帘繁弦似玉纷纷碎银鸭无香旋旋添喜字漫书三十六彩毫何必梦江淹
　　緑鬟【黄滔卷帘】髣髴【张祜妓席与杜牧之联句】为我【韦庄赠峩嵋山弹琴李处士】偶然【司空图杨柳枝夀杯词】繁弦【陆龟蒙袭美留振文宴猥示唱和次韵奉酬】银鸭【秦韬玉咏手】喜字【孙元晏郁林王】彩毫【刘兼芳春】
　　夏闺【二首】
　　厌着龙绡着越纱兼将寒井浸甘满庭新种樱桃树移宴多随茉莉花闲遣青琴飞小雪唯令碧玉泛流霞娇鬟堆枕钗横鳯高卷蚊防独卧斜
　　厌着【徐凝宫中曲】兼将【方干题悬溜岩隐首居】满庭【丁仙芝余杭醉歌赠吴山人】移宴【皮日休吴中言怀寄南海二同年】闲遣【鲍溶夏日怀杜悰驸马】唯令【权德舆和常州李员外副使春日戏题】娇鬟【冯延已菩萨蛮】高卷【薛能吴姬】
　　水槛幽窻暑月中荷花深处小船通蝶衔红蕋蜂衔粉池带轻波柳带风緑树碧帘相掩映玉壶纨扇亦玲珑晩妆初了明肌雪楚葛湘纱净似空
　　水槛【释齐已夏日城中作】荷花【白居易采莲曲】蝶衔【李商隐春日】池带【元送孙胜】緑树【吴融华清宫】玉壶【韦应物夏冰歌】晩妆【李后主木兰花】楚葛【李羣玉校书叔遗暑服】
　　七夕
　　相望银河隔浅流画屏无睡待牵牛组紃长在佳人手歌舞疑停织女秋遥夜定嫌香蔽膝双鬟慵整玉搔头月娥未必婵娟子望月还登乞巧楼
　　相望【骆賔王艳情代郭氏答卢照隣】画屏【温庭筠池塘七夕】组紃【杨巨源古意赠王常侍】歌舞【韦元旦夜宴安乐公主宅】遥夜【韩偓青春】双鬟【衮不约病宫人】月娥【李商隐燕台冬】望月【薛能嘲赵璘】
　　泛舟【四首】
　　皎镜方塘菡萏秋蜻蜓飞上玉搔头云鬟照水和花重娇眼如波入鬓流还似洛妃乘雾去更疑神女弄珠游画桡掺掺柔荑白渡口诸侬乐未休
　　皎镜【温庭筠题崔公池亭旧逰】蜻蜓【张籍和乐天春词】云鬟【吴融上巳日花下闲步】娇眼【李太玉女舞霓裳】还似【冷朝阳送红线】更疑【孟浩然登安阳城楼】画桡【李咸用塘上行】渡口【罗虬比红儿诗】
　　约开莲叶上兰舟冶袖飘香入浅流青女素娥俱耐冷翠鬟丹脸岂胜愁可怜月好风凉夜唯向花间水畔游只合双飞便双死鸳鸯鸂满滩头
　　约开【曹松陪湖南李中丞宴隐溪】冶袖【上官仪咏画障】青女【李商隐霜月】翠鬟【高蟾华清宫】可怜【白居易快活】唯向【张籍赠王秘书】只合【吴融富水驿东楹有人题诗】鸳鸯【孟浩然鹦鹉洲送王九之江左】
　　锦席佳人艳楚莲青蛾皓齿在楼应知子建怜罗袜有个红儿赛洛川舞袖飘飖櫂容与江云断续草连绵烟花已入鸬鷀港又泛鸳鸯水上天
　　锦席【赵嘏答友人】青蛾【杜甫城西陂泛舟】应知【范元凯章仇公席上咏真珠姬】有个【罗虬比红儿诗】舞袖【白居易府中夜赏】江云【李绅回望馆娃故宫】烟花【鱼机江行】又泛【谭用之贻钓鱼李处士】
　　傍岸防防逐暖眠美人迎上木兰船冲水鸟飞还住櫂拂荷珠碎却圆顾我无衣搜荩箧看君盛服耀金钿好同范蠡扁舟兴不羡乘槎云汉边
　　傍岸【王建故梁国公主池亭】美人【张蠙别郑仁表】冲【韩偓乱后春日途经野塘】櫂拂【杜甫重泛郑监前湖】顾我【元稹遣悲怀】看君【权徳舆县君赴兴庆宫朝贺】好同【吴商皓宿山驿】不羡【苏颋奉和初春幸太平公主南庄应制】
　　看花
　　无人不道看花回一朶芙蓉含日开万倍馨香胜玉蕋九华红艳吐玫瑰应从织女机边落疑是嫦娥月里栽那似此堂帘幙底活花起舞夜春来
　　无人【刘禹锡自朗州召至京戏赠看花诸君子】一朶【皮日休习池晨起】万倍【李建勲蔷薇】九华【徐夤灯花】应从【顾况庐山瀑布歌】疑是【罗隐扇上畵牡丹】那似【白居易水堂醉卧】活花【李咸用富贵曲】









　　香屑集巻十五
　　钦定四库全书
　　香屑集巻十六
　　中允黄之隽撰
　　又无题【上下平三十首】
　　翡翠锦屏中柔情已暗通暂须廻步履时许出帘栊酒影摇新月衣香逐上风怜时鱼得水飘似鹤翻空无复双金报何当一笑同脸浓花自发春入杏梢红
　　翡翠【李白长干行】柔情【元稹会真诗】暂须【韩愈和侯协律咏笋】时许【吴大江捣衣】酒影【岑参梁州龙冈寺北庭泛舟】衣香【权徳舆玉台体】怜时【防肩吾杂古词】飘似【白居易白羽扇】无复【刘禹锡西州李尚书逺示二篇因以继和】何当【罗隐秋居有寄】脸浓【张祜题苏小小墓】春入【王周早春西园】
　　欲妆临镜慵佳趣为谁浓尚记帷中密还如天上逢带翻金孔雀褥隐绣芙蓉暗网笼歌扇芳筵叠酒钟欢娱当共保辛苦尚相从云雨阳台路巫山十二峰
　　欲妆【杜荀鹤春宫怨】佳趣【岑参自潘陵尖还少室】尚记【苏颋和姚令公怀古人之作】还如【张説侍宴蘘荷亭应制】带翻【皇甫松抛毬乐】褥隐【杜甫李监宅】暗网【刘禹锡乐天五月长斋戏之】芳筵【姚合和门下李相饯西蜀相公】欢娯【孟浩然襄阳公宅饮】辛苦【李贺昌谷读书示巴童】云雨【孙逖送魏骑曹】巫山【李端巫山高】
　　好月当三五青蛾艳一双不如相视笑更觉片心降香湿胜含露情长抵导江莲舟同宿浦琼户正当窻翡翠巢珠网琉璃冰酒缸到君幽卧处洞府有仙厖
　　好月【温庭筠寒食节日寄楚望】青蛾【柳中庸春思赠人】不如【徐铉棋赌赋诗输刘起居奂】更觉【杜甫季秋苏五弟缨江楼夜宴】香湿【杨巨源与李秀才同赋泛酒花诗】情长【吴融戏作】莲舟【钱起送李栖桐道举擢第还乡省侍】琼户【无名氏纪游东观山】翡翠【孙逖和崔司马登称心山寺】琉璃【李商隐蝇蝶鸡麝鸾鳯等成篇】到君【刘长卿集梁耿开元寺所居院】洞府【耿湋送叶尊师归处州】
　　八字如相许双杯未可辞石桥春暖后罗幌月明时困立攀花久贪吟放盏迟如何抛锦帐已得并蛾眉犹豫应难抱娇娆不自持楚腰知便宠无语枕频欹
　　八字【吴融送防上人】双杯【耿湋晩春青门林亭宴集】石桥【罗隐题同先生草堂】罗幌【沈祖仙秋闺】困立【白居易寒食日过枣团店】贪吟【韩偓寒食日雨中看蔷薇】如何【郑谷送从叔员外赴华州辟】已得【长孙佐辅关山月】犹豫【皮日休新秋言怀寄鲁望】娇饶【刘驾效古】楚腰【李商隐效徐陵体赠更衣】无语【李后主喜迁莺】
　　画出看还欠方怜画手稀肥肤如玉洁新髩学鸦飞失喜先临镜时羞欲掩扉廻灯入绮帐灭烛解罗衣见説风流极深嫌气力微鸳鸯不独宿两两自依依
　　画出【李咸用红薇】方怜【张祜题山水障子】肥肤【徐仲雅耕夫谣】新髩【杜牧闺情】失喜【宋之问牛女】时羞【杨巨源艳女词】廻灯【李端妾薄命】灭烛【李白寄逺】见説【李商隐赠柳】深嫌【王諲闺情】鸳鸯【杜甫佳人】两两【吴融蛱蝶】
　　摇曳紫霞裾双鬟人不如重筵开瑇瑁纤手折芙蕖犹结同心苣还生比目鱼酒飞鹦鹉重锦逐鳯凰舒渐到依依处翻嫌脉脉疎愿为形与影月度北窻虚
　　摇曵【柳泌玉清行】双鬟【李嘉祐古兴】重筵【窦庠东都嘉量亭献留守韩仆射】纤手【顾非熊采莲词】犹结【牛峤菩萨蛮】还生【陈陶续古】酒飞【李羣玉广江驿饯筵留别】锦逐【李峤帷】渐到【逢小苑春望宫池柳色】翻嫌【李商隐槿花】愿为【崔液拟古神女宛转歌】月度【库狄履温夏晩初霁南省寓直】
　　傍砌看红药栽花比緑珠诗裁明月扇香近博山鑪蝴蝶晴还舞鸳鸯宿不孤若教亲玉树宛似入蓬壶五马来何晩千金买亦无那堪楼上望槅子碧油糊
　　傍砌【韩愈和席八防十二韵】栽花【苏拯金谷园】诗裁【武元衡中秋夜聴歌联句】香近【温庭筠病中书怀呈友人】蝴蝶【钱起过山人所居因寄诸遗补】鸳鸯【白居易南塘瞑兴】若教【李羣玉龙安寺佳人阿最歌】宛似【孟浩然与王昌龄宴道士房】五马【张谓寄崔澧州】千金【王建赏牡丹】那堪【李中得故人消息】槅子【元稹梦游春】
　　几日还携手何人手好携祗应随暮雨却怕有春泥雕镂心偏许愔淫思乍迷诗犹少绮美画得不端倪洞戸连珠网高楼倚玉梯宁敎鹦鹉哑故向緑窻啼
　　几日【许浑洛中游眺寄同志】何人【杜牧不饮赠官妓】祗应【李羣玉桂州经佳人故居】却怕【唐彦谦春雨】雕镂【令狐楚和寄窦七中丞】愔淫【张祜乌夜啼】诗犹【释尚顔寄华阴司空】畵得【李商隐和孙朴韦蟾孔雀咏】洞户【温庭筠洞户】高楼【卢纶奉陪侍中登白楼】宁敎【司空图感时】故向【聂夷中乌夜啼】
　　坐卷流黄簟手提金缕鞋愿为蝴蝶梦偷得鳯凰钗拂匣收珠佩携琴就玉堦两情深夜月千度入春怀不惜罗衣湿方欣绮席谐独怜脂粉气半被落花埋
　　坐卷【丁仙芝长宁公主旧山池】手提【李后主菩萨蛮】愿为【吕羣题寺壁】偷得【于鹄古词】拂匣【徐铉离歌辞】携琴【齐瀚长门怨】两情【牛峤应天长】千度【皇甫松抛毬乐】不惜【赵嘏昔昔盐】方欣【元稹痁卧闻幕中诸公征乐会饮】独怜【宋之问伤曹娘】半被【卢纶春词】
　　借问妆成未佯羞不出来洞房闲窈窕香步独徘徊懒整鸳鸯被轻斟玛瑙杯绣屏金作屋鸾镜玉为台水弄湘娥佩盐牵谢女才隔花闻一笑竹里夜窻开
　　借问【陆畅云安公主下降奉诏作催妆诗】佯羞【李白越女词】洞房【元稹春六十韵】香步【温庭筠咏春幡】懒整【李羲府堂堂词】轻斟【李商隐小园独酌】绣屏【韩偓无题】鸾镜【杨容华新妆诗】水弄【李贺黄头郎】盐牵【李绅登禹庙廻降雪】隔花【陈羽公子行】竹里【张宿江叟岛居】
　　燕语雕梁晩龙盘画烛新屏开金孔雀梳陷钿麒麟粉蕋粘妆簏红绵拭镜尘艳廻秦女目态比洛川神月好频移座花飞复恋人春风谁识面云雨是前身
　　燕语【王涯闺人赠逺】龙盘【李峤烛】屏开【杜甫李监宅】梳陷【白居易题周皓大夫新亭子】粉蕋【张说伤妓人董氏】红绵【韩偓无题】艳廻【窦常花发上林】态比【孟浩然和张二自穰县还途中遇雪】月好【吴融花村】花飞【武后宫人离别难】春风【任翻长安冬夜书事】云雨【崔涂巫山庙】
　　容华本南国髣髴列仙羣月里谁无姊花时此见君坐来惊艳色飞去替行云轻箑烦相向幽香省共闻亚身摧蜡烛转面脱罗裙未入鸳鸯被金炉任意熏
　　容华【刘禹锡歴阳书事】髣髴【李绅华山庆云见】月里【李商隐子直晋昌李花】花时【卢纶春日遵善寺东院晓望】坐来【赵存约鸟散余花落】飞去【郑谷水林擒花】轻箑【杜甫雨】幽香【孟贯怀果上人】亚身【张祜陪范宣城北楼夜宴】转面【李端妾薄命】未入【李羣玉龙安寺佳人阿最歌】金炉【赵谦光答户部员外贺遂涉戏赠】
　　帘外欲黄昏苍苔见履痕秦姬收寳匣荆艳促芳樽倚瑟仍廻颈慿栏几荡魂天桃唯是笑秾李亦何言绮阁云霞满高堂珠翠繁不知琴月夜春曲懒新翻
　　帘外【薛奇童楚宫词】苍苔【刘长卿寻南溪常山道人隐居】秦姬【鲍溶风筝】荆艳【上官仪酬薛舍人万年宫寓直怀友】倚瑟【刘禹锡和郴州杨侍郎玩紫薇花】慿栏【罗隐灵山寺】天桃【李商隐即日】秾李【羊士谔南池荷花】绮阁【袁恕已咏屏风】高堂【王维寓言】不知【卢纶送朝邑张明府】春曲【释皎然拟长安春词】
　　不惟楼上思还似镜中看柳带垂堪结梅心动已阑巻帘闻鸟近迷路出花难绣履娇行缓春衫瘦着寛霞牀珠斗帐金井玉钩栏日暮情何已朱弦初罢弹
　　不惟【柳公绰和武相锦楼玩月】还似【虞世南咏舞】柳带【赵冬曦奉和圣制乐游园宴】梅心【元稹遣兴】卷帘【张祜夏日梅溪馆寄厐舍人】迷路【宋之问春日宴宋主簿山亭】绣履【白居易杨柳枝】春衫【李商隐拟沈下贤】霞床【韦梁牟步虚词】金井【罗隐台城】日暮【王勃上已浮江宴韵得阯字】朱弦【卢仝月蚀】
　　月上随人意人忙月自闲倦书饶娅姹妍唱极妖髩动悬蝉翼钗承堕马鬟金釭凝焰灭锦帐押春还影占徘徊处情生造化间碧空蟾魄度鸳枕映屏山
　　月上【崔道融月夕】人忙【于邺秋夜达萧关】倦书【路徳延小儿诗】妍唱【柳宗元酬韶州裴曹长使君】髩动【白居易江南喜逢萧九彻因话长安旧游】钗承【张昌宗太平公主山亭侍宴】金釭【李羣玉感兴】锦帐【呉融关东献兵部刘员外】影占【李商隠赋得月照冰池】情生【张说九日进茱萸山诗】碧空【莫宣卿百官乘月早朝听残漏】鸳枕【温庭筠南歌子】
　　春黛双蛾嫩桃红两颊鲜卷帘花影里拜月画堂前翠幙张如雾纱窻薄似烟便邀连榻坐暂借一牀眠粉项高丛髩罗衫半脱肩自矜年最少只是逞婵娟
　　春黛【白居易赠同座】桃红【路徳延小儿诗】卷帘【姚鹄奉和秘监从翁夏日陜州河亭晩望】拜月【吉中孚妻张氏拜新月】翠幙【刘驾上巳日】纱窻【张仲素宫中乐】便邀【元稹黄明府诗】暂借【顾况酬扬州白塔寺永上人】粉项【张祜陪范宣城北楼夜宴】罗衫【薛能柘枝词】自矜【崔颢王家少妇】只是【李商隐秋月】
　　眉势倩人描衣香满路飘顷来多谑浪无以破妖娆好梦经年説余薫几日销掌中犹可重花里暗相招玉趾廻娇步罗裙缓细腰惯从鸳被暖接枕话通宵
　　眉势【段成式光风亭夜宴】衣香【刘长卿少年行】顷来【裴度送刘二十八】无以【温宪杏花】好梦【陆龟蒙奉和袭美新秋言怀次韵】余薫【李徳裕和韦侍御陪相公游开义六韵】掌中【朱湾咏双陆骰子】花里【温庭筠南歌子】玉趾【牛峤女冠子】罗裙【袁晖七月闺情】惯从【河北士人寄内诗】接枕【严维赠别刘长卿时赴河南】
　　蟾阁西施宿兼容燕子巢含丹希蝘蜓向月看蟏蛸乌几重重防红榴个个抄艳繁唯共笑技痒欲谁翡翠香烟合鸳鸯玉佩敲酒浓花一树争忍折来抛
　　蟾阁【皮日休练渎】兼容【李商隐自喜】含丹【张说端午三殿侍宴应制】向月【长孙佐辅山行书事】乌几【杜甫风疾舟中伏枕书怀奉呈湖南亲友】红榴【元江边】艳繁【顾非熊斜谷邮亭玩海棠花】技痒【陆龟蒙奉和袭美新秋言怀次韵】翡翠【王维游化感寺】鸳鸯【杜牧送牛相出镇襄州】酒浓【许浑春醉】争忍【司空图村西杏花】
　　僻性慵朝起华堂日渐高雾轻红踯躅风落紫樱桃想像铺芳褥廻旋堕玉搔浅觞宁及醉团扇不辞劳但遣催弦索那堪把剪刀秋思弹一遍余暖在檀槽
　　僻性【元稹酬翰林白学士代书百韵】华堂【杜牧鹦鹉】雾轻【张祜舞】风落【李徳裕忆村中老人春酒】想像【李商隐镜槛】廻旋【刘禹锡浙西李大夫述梦拜浙东元相公酬和斐然继声】浅觞【畅当偶宴西蜀摩诃池】团扇【刘方平长信宫】但遣【权器赠潘丞联句】那堪【李白子夜四时歌】秋思【白居易冬日早起闲咏】余暖【李后主书琵琶背】
　　环佩响如何桐花识鳯过綘唇含白玉红粉艳青蛾湛湛琴前酒盈盈烛下歌廻裾飘雾雨展帐动烟波月去檐三尺香焚篆一窠枕低裀席软留着醉嫦娥
　　环佩【温庭筠巫山神女庙】桐花【杨巨源圣寿无疆词】綘唇【刘希夷采桑】红粉【孟浩然同张明府碧溪赠答】湛湛【鲍溶春日言怀】盈盈【张谔岐王席上咏美人】廻裾【刘禹锡歴阳书事】展帐【李商隐春深脱衣】月去【李洞秋宿梓州牛头寺】香焚【唐球赠行如上人】枕低【白居易新秋晓兴】留着【李白宫中行乐词】
　　当垆知妾惯近浦是儿家仙路迎三鸟春风绽百花栏围红药盛梯倚緑桑斜银钥开香閤云窻网碧纱绣衫金腰褭展幛玉鸦义别后期君处长来白鼻騧
　　当垆【杨巨源胡姬词】近浦【丁仙芝江南曲】仙路【张说侍宴蘘荷亭应制】春风【武元衡长安春望】栏围【许浑长兴里夏日南邻避暑】梯倚【郑谷张谷田舍】银钥【郑防闺情】云窻【李峤甘露殿侍宴应制】绣衫【温庭筠握柘词】展障【李商隐病中闻河东公乐营置酒口占寄上】别后【赵嘏洛中逢卢郢石归觐】长来【姚合白鼻騧】
　　防女搴罗幙仙姬出画堂手持双荳蔻被卷两鸳鸯见欲迷交甫教他唤阮郎五更楼下月一夜梦中香落絮萦衫袖飘花绕洞房春风传我意特地引红妆
　　防女【常建古意】仙姬【崔液踏歌词】手持【韩偓无题】被卷【郭震子夜冬歌】见欲【唐彦谦紫薇花】教他【刘长卿过白鹤观寻岑秀才不遇】五更【张祜题杭州灵隐寺】一夜【钱起江行无题】落絮【崔湜折杨柳】飘花【骆賔王秋萤】春风【李白望汉阳柳色寄王宰】特地【杜甫陪栢中丞观宴将士】
　　花间笑语声少女正轻盈碧海魂应断金闺画岂成氛氲兰麝馥委郁绮罗情终日窻中见通宵膝上横锦衾重自暖红烛剪还明无赖夭桃面欢慿醉尽呈
　　花间【王维班媫妤】少女【姚鹄风不鸣条】碧海【李逺咏雁】金闺【杨系小苑春望宫池柳色】氛氲【白居易和微之梦游春】委郁【高适铜雀妓】终日【皇甫冉远山】通宵【释虚中听轩辕先生琴】锦衾【孟浩然寒夜】红烛【裴夷直席上别张主簿】无赖【李商隐嘲桃】欢慿【刘禹锡歴阳书事】
　　宛宛百花亨遮风展小屏恣情窥窈窕调笑学娉婷久喜房廊接无时枕席宁两心宜一体比翼复连形浮炷依罗幌飘香入绣扃曹娘娇态尽眉敛远山青
　　宛宛【储光羲秋齐曲江俯见南山】遮风【杨衡春日偶题】恣情【周繇嘲叚成式】调笑【元稹饮致用神麴酒】久喜【裴夷直发交州日留题解链师房】无时【高适留上李右相】两心【薛能赠苗端公】比翼【长孙佐辅关山月】浮炷【李峤烛】飘香【徐夤蜀葵】曹娘【宋之问河阳】眉敛【白居易和微之梦游春】
　　屏掩芙蓉帐高楼挂玉绳漫眠人不唤独卧妾何曾翠匣开寒镜纱窻背晓灯花情羞脉脉春梦困腾腾髣髴曾相识纤毫欲自矜酥融香透肉苏合防难胜
　　屏掩【温庭筠过华清宫】高楼【元稹纪怀赠李六户曹崔二十功曹】漫眠【元结漫酬贾沔州】独卧【郑防闺情】翠匣【张仲素宫中乐】纱窻【白居易闺怨词】花情【李商隐向晩】春梦【韩偓三忆】髣髴【张乔赠仰大师】纤毫【杜甫寄刘峡州伯华使君】酥融【阎选谒金门】苏合【王建同于汝锡赏白牡丹】
　　萱草信忘忧梨花莫问愁从容非有约娇小不禁羞弱体鸳鸯荐新妆翡翠楼何因肯垂手终自屡廻头卷箔香先入遗钗醉不收只应春惜别为尔便淹留
　　萱草【陆龟蒙庭前】梨花【赵嘏春酿】从容【李建勲夏日酬祥松二公见访】娇小【权徳舆玉台体】弱体【李华长门怨】新妆【顔舒鳯楼怨】何因【元稹赠双文】终自【皇甫冉渔子沟寄赵员外裴补阙】卷箔【徐铉依韵和令公大王蔷薇诗】遗钗【徐夤依温飞卿华清宫韵】只应【温庭筠苦楝花】为尔【秦系早秋宿崔业居处】
　　长干斜路北玉树有余阴绣户香风暖绮窻明月深和簪抛鳯髻欹枕覆鸳衾芳意堪相赠春怀不自任花心愁欲断娇喘细疑沈但赏欢无极销魂况在今
　　长干【丁仙芝江南曲】玉树【刘禹锡令狐相公示蕙兰二艸之什命同作】绣户【李白宫中行乐词】绮窻【许浑寄郴州李相公】和簪【杜牧为人题赠】欹枕【温庭筠南歌子】芳意【欧阳詹小苑春望宫池柳色】春怀【卢仝卓女怨】花心【王维红牡丹】娇喘【李商隐独居有怀】但觉【元稹春】销魂【钱起别张起居】
　　卢姬逞十三家住鳯城南妒蝶长成伴飞鸾不假骖弄珠惊汉燕摘叶餧春蚕宛在机中织难忘灯下谈金盆浴未了玉貌对应慙小院无人夜期君正兴酣
　　卢姬【温庭筠和周繇】家住【钱起题南陂】妒蝶【吴融即席】飞鸾【韩愈送桂州严大夫】弄珠【李贺恼公】摘叶【宋之问江南曲】宛在【崔融拟古】难忘【贾岛寄魏少府】金盆【张谔三日岐王宅】玉貌【李端鲜于少府宅看花】小院【唐彦谦小院】期君【张祜题陆敦礼山居伏牛潭】
　　卷上水晶帘樱桃拂短檐采花香泛泛过酒玉纤纤揄袂将离坐休棋各枕奁暗梁闻语燕疎叶漏庭蟾翠佩轻犹触金炉暖更添弄琴宜在夜零露已濡霑
　　卷上【司空图偶书】樱桃【温庭筠偶题】采花【杜甫九日】过酒【白居易奉和汴州令狐令公】揄袂【段成式小小写真联句】休棋【李洞赠王鳯二山人】暗梁【徐彦伯春闺】疎叶【陆龟蒙秋日遣怀寄道侣】翠佩【张祜筝】金炉【刘禹锡和令狐相公到镇书怀】弄琴【宋之问答李司户夔】零露【贾岛玩月】
　　一覩倾城貌高情自不凡纤身霞出海同坐月过杉弱干红妆倚新篁紫绮缄髻鬟垂欲解履舄近相搀绕砌梅堪折侵阶草懒芟愿陪欢乐事慎勿信邪谗
　　一覩【赵象寄步非烟】高情【陈翊寄邵校书楚苌】纤身【元稹痁卧闻幕中诸公征乐会饮戏呈】同坐【陆龟蒙和袭美江南书情二十韵】弱榦【孙逖和崔使君咏后庭梅】新篁【韦庄李氏小池亭】髻鬟【孟浩然美人分香】履舄【刘禹锡和令狐相公到镇书怀】绕砌【袁晖正月闺情】侵阶【皮日休江南书情二十韵】愿陪【韦嗣立奉和九日幸临渭亭登高应制】慎勿【姚合新昌里】
　　古意【二十二首】
　　娉婷红粉妆步履出廻廊羞杀登墙女恼杀踏青娘娉婷【张柬之出塞】步履【李嘉祐同皇甫侍御题荐福寺一公房】羞杀【徐夤和仆射二十四丈牡丹】恼杀【白居易酬郑侍御多雨春空过诗】
　　卖眼掷春心理鬓廻花面疑人含笑情门边两相见卖眼【李白越女词】理鬓【李端春游乐】疑人【李百药火鳯词】门边【卢仝小妇吟】
　　十指纤若笋轻盈玉腕圆何当携手去枕上正纒绵十脂【白居易和微之诗新楼北园偶集】轻盈【权德舆玉台体】何当【李峤写怀赠杜素】枕上【释齐已病起见庭莲】
　　金梭忽停弄织锦心草草眼色暗相勾为郎容貌好金梭【陈陶续古】织锦【李白闺情】眼色【李后主菩萨蛮】为郎【曹邺望不来】
　　闲时相顾笑暂向花间语虽亲不防狎不如从嫁与闲时【储光羲田家杂兴】暂向【韦应物相逢行】虽亲【韩愈南山诗】不如【温庭筠南歌子】
　　妾有双玉环状与琅花偶不辞嫁与郎愿得入郎手妾有【卢仝自君之出矣】状与【陆龟蒙入林屋洞】不辞【曹邺筑城】愿得【张祜团扇行】
　　东西一水隔飞下雌鸳鸯试取鸳鸯看如何不断肠东西【权徳舆七夕】飞下【李贺塘上行】试取【李逺咏鸳鸯】如何【吴融赋得欲晓看妆面】
　　每笑东家子看人似有情十五即相识与妾同时生每笑【霍总关山月】看人【李山甫燕】十五【白居易长相思】与妾【于鹄古词】
　　春醉戴花眠抱枕无言语水晶帘不隔定得郎相许春醉【杜光庭山居】抱枕【白居易画卧】水晶【杨巨源和汴州令狐相公白菊】定得【温庭筠江南曲】
　　遣郎铺簟席待郎熏绣衾好教郎作伴为郎歌玉簪遣郎【王建新嫁娘词】待郎【温庭筠更漏子】好敎【白居易玩半开花】为郎【韦庄杂体联锦】
　　红粉当三五黛蛾陈二八不知狂与羞纵欢罗艳黠红粉【柳中庸春思赠人】黛蛾【温庭筠感旧陈情献淮南李仆射】不知【李白玩月金陵城西】纵欢【韩愈春雪献裴尚书】
　　笑脱绣衣裳逺屏灯半灭玲珑合欢袴解带翻成结笑脱【鲍溶秋暮山中怀李端公益】逺屏【韩偓五更】玲珑【元稹梦游春】解带【韦应物对残灯】
　　朝朝临粉镜画眉犹未了愿君知我心画作同心鸟朝朝【魏氏赠外】画眉【崔国辅魏宫词】愿君【牛峤感恩多】画作【蒋冽古意】
　　灯火光初合阴虫鸣夜堦不知双翠鳯并在一金钗灯火【白居易夜从法王寺下归岳寺】阴虫【孟浩然奉先张明府休沐还乡海亭宴集】不知【钱起秋夜寄张韦二主簿】并在【陆龟蒙人日代客子】
　　眉剪春山翠脸横秋水溢西施且一笑南威莫能匹眉剪【牛峤菩萨蛮】脸横【吴融个人】西施【韦应物广陵遇孟九云卿】南威【聂夷中公子行】
　　昨夜裙带解风送一萤来黄昏掩闺后羞顔未尝开昨夜【权德舆玉台体】风送【李峤秋山望月酬李骑曹】黄昏【戴叔伦新别离】羞顔【李白长干行】
　　卷上水晶帘相望如琼玉当年欢乐幷朝眠还暮浴卷上【司空图偶书】相望【武元衡安邑里中秋怀寄高员外】当年【权徳舆古意】朝眠【皮日休练渎】
　　传杯明月光银罂云母浆笑向檀郎唾满喉甘露香传杯【沈佺期送韦商州弼】银罂【白居易池上清晨皇甫郎中】笑向【李后主一斛珠】满喉【刘禹锡和令狐相公谢李侍中寄蒲桃】
　　欲下丹青笔临池画春水两两间鸳鸯鸳鸯会双死欲下【薛媛写真寄夫】临池【陈陶有所思】两两【牛峤忆江南】鸳鸯【孟郊烈女操】
　　郎为上香二物相因縁妾如台上镜团圆郎眼前郎为【施肩吾古曲】二物【韦应物赠李儋】妾如【辛智赋诗】团圆【张祜团扇行】
　　小婢偷红纸书成相思字朝来新上头知郎旧时意小婢【王建闲居即事】书成【任氏书桐叶】朝来【李何观妓】知郎【丁仙芝江南曲】
　　何处听吹箫东邻女新嫁留连夜卧迟不怕郎君骂何处【岑参崔驸马山池重送宇文明府】东邻【司马扎蚕女】留连【白居易山中问月】不怕【卢仝马兰请客】
　　无题絶句【十一首】
　　镜好鸾空舞书成雁不传遥将一防泪奉坠緑衣前镜好【李商隐效长吉】书成【宋之问渡吴江别王长史】遥将【李白寄逺】奉坠【李贺洛阳城外别皇甫湜】
　　窻横緑绮琴翻作白头吟剜却心头肉教郎见赤心窻横【韦庄和薛先见寄初秋寓懹之作三用韵】翻作【虞世南怨歌行】剜却【聂夷中咏田家】教郎【张祜苏小小歌】
　　别来罗带缓腰支一把玉春生晓镜中娇鬟为谁緑别来【陆龟蒙赠逺】腰支【李羣玉赠回雪】春生【元稹生春】娇鬟【刘商铜雀妓】
　　水上鸳鸯浴岸上蝴蝶飞妾心正断絶郎从何处归水上【韦庄菩萨蛮】岸上【李贺追和柳恽】妾心【郭震子夜春歌】郎从【李益山鹧鸪词】
　　采桑春陌上提笼忘采叶罗敷有底好顔色何如妾采桑【顾况春游曲】提笼【张仲素春闺思】罗敷【施肩吾感遇词】颜色【王昌龄采莲曲】
　　奇花不敢妖忘却旧时娇祗恐风吹折唯愁日炙焦奇花【李咸用览文僧巻】忘却【赵嘏昔昔盐】祗恐【李羣玉赠回雪】唯愁【王建题所赁宅牡丹花】
　　郎心在何处对面如千里妾身未分明男儿且如此郎心【张祜防蒲歌】对面【薛能行路难】妾身【杜甫新婚别】男儿【杜荀鹤寄李溥】
　　自扫一牀闲双扉常自关赧郎明月夜别宅宠妖自扫【贾岛宿慈恩寺郁公房】双扉【姚合药堂】赧郎【李白秋浦歌】别宅【元稹台中鞫狱忆开元观旧事】
　　郎车不暂停郎船安两浆欲别牵郎衣腕摇金钏响郎车【曹邺长相思】郎船【李商隐效江南曲】欲别【孟郊古别离】腕摇【徐贤妃赋得北方有佳人】
　　家楚壻于秦经山复歴水笑人不逾阈立在月明里家楚【贾岛送沈鹤】经山【李颀临别送张諲入蜀】笑人【张南容静女歌】立在【聂夷中起夜来】
　　暮雨湿烟凝消魂别未曽杭州苏小小寒梦彻西陵暮雨【韦庄渔塘】消魂【释皎然雪夜送海上人】杭州【白居易和春深】寒梦【周贺赠朱庆余校书】
　　情诗六言【十八首】
　　鸳鸯一处两处风月相和寂寥妾拟将身嫁与我郎何处情饶
　　鸳鸯【皮日休胥口即事】风月【刘长卿蛇浦桥下重送严维】妾拟【韦庄思帝乡】我郎【杜牧代人寄远】
　　池北池南草緑山南山北雪晴花间一杯促膝罗袜绣被逢迎
　　池北【王建宫中三台】山南【戴叔伦调笑令】花间【韩翃送陈明府赴淮南】罗袜【韩偓六言】
　　寳髻偏宜宫样春光暗入花钿既逢解佩游女谁复商量管弦
　　寳髻【明皇好时光】春光【权徳舆和常州李员外春日】既逢【李徳裕鸳鸯篇】谁复【王建调笑令】
　　芳草落花无限和风喜气相随罗幙绣帷鸳被世间唯有君知
　　芳草【丘丹忆长安】和风【谢良甫忆长安】罗幙【韦庄归国谣】世间【白居易一字至七字诗】
　　正是落花时节又听黄鸟绵蛮记取钗横鬓乱蛾眉犹自弯弯
　　正是【韦庄清平乐】又听【李中客中春思】记取【白居易如梦令】蛾眉【窦余广谪仙怨】
　　半寒半暖正好明日后日花开宿翠残红窈窕听歌弄影徘徊
　　半寒【韩偓六言】明日【韦应物三台】宿翠【温庭筠女冠子】听歌【张说舞马词】
　　金烬暗桃残烛移尊更就芳筵廻面共人闲语去年春似今年
　　金烬【韦庄谒金门】移尊【权徳舆和常州李员外春日】廻面【温庭筠思帝乡】去年【白居易临都驿答梦得】
　　楼上新妆待夜帘垂斜月悠悠夜后邀陪明月还应先照西楼
　　楼上【鱼机寓言】帘垂【李中所思】夜后【元稹赋茶】还应【韩偓六言】
　　芙蓉月下鱼戏更值凌波洛妃且愿相留款洽载莲艇子撑归
　　芙蓉【鱼机寓言】更值【李徳裕鸳鸯篇】且愿【张籍赋花】载莲【皮日休胥口即事】
　　絶代佳人难得春楼处子倾城含情咫尺千里落日微风送行
　　絶代【韦庄荷叶杯】春楼【韩偓六言】含情【鱼机隔汉江寄子安】落日【韩翃送陈明府赴淮南】
　　至近至逺东西东望西望路迷玉勒金鞍何处晴川落日初低
　　至近【李冶八至】东望【韦应物调笑令】玉勒【韦庄清平乐】晴川【刘长卿苕溪酬梁耿别后见寄】
　　美人病来遮面揉损联娟澹眉花落家僮未扫扫即郎去归迟
　　美人【王建房中调笑】揉损【韩偓六言】花落【王维田园乐】扫即【韦庄清平乐】
　　门掩残花寂寂心随挂鹿摇摇红袖不干谁会空余泪滴廻潮
　　门掩【李中所思】心随【陆龟蒙和胥口即事】红袖【韩偓六言】空余【刘长卿蛇浦桥下重送严维】
　　花里暂时相见闺中独坐含情桃源洞口来否月色今宵最明
　　花里【温庭筠更漏子】闺中【鱼机寓言】桃源【韩偓六言】月色【严维答刘长卿】
　　緑倒红飘欲尽花开叶落堪悲蝉鬓美人愁絶妆成不画蛾眉
　　緑倒【陆龟蒙和胥口即事】花开【李中对酒招陈昭用】蝉鬓【温庭筠更漏子】妆成【韦庄清平乐】
　　江南江北愁望千里万里月明黄叶一离一别津头日日人行
　　江南【鱼机隔汉江寄子安】千里【戴叔伦转应词】黄叶【刘长卿蛇浦桥下重送严维】津头【皇甫冉小江怀灵一上人】
　　惆怅空教梦见相思无处通书若向阳台荐枕何殊西子同车
　　惆怅【韩偓六言】相思【张继奉寄皇甫补阙】若向【王勃杂曲】何殊【王起赋花】
　　江上年年春早树头花落花开良图有分终在忆梦天明未廻
　　江上【皇甫冉小江懹灵一上人】树头【王建江南三台】良图【李中对酒招陈昭用】忆梦【刘禹锡酬令狐相公六言见寄】










　　香屑集巻十六
　　钦定四库全书
　　香屑集巻十七
　　中允黄之隽撰
　　竹枝词【三十三首】
　　闻郎江上唱歌声古人唱歌兼唱情世间只有情难説须待情来意自生
　　闻郎【刘禹锡竹枝】古人【白居易问杨琼】世间【顾况送李侍御往吴兴】须待【张借听歌】
　　淡淡衫儿薄薄罗狗儿吹笛胆娘歌留君到晓无他意十斛明珠酬未多
　　淡淡【李后主长相思】狗儿【元稹追昔逰】留君【白居易春夜宴席上戏赠裴淄州】十斛【鲍溶古鉴】
　　夜拥双姬暖似春其间岂是两般身犹疑未满情郎意不见心中一个人
　　夜拥【刘兼旭川祁宰思家而卒因述意呈秦川知已】其间【白居易拜表回闲游】犹疑【韩偓厌花落】不见【元稹新政县】
　　木槿花开畏日长下棋曽觉睡鸳鸯无端鬬草输隣女先赌红罗被十牀
　　木槿【钱起避暑纳凉】下棋【皮日休登初阳楼寄怀北平郎中】无端【孙棨题妓王福娘墙】先赌【花蕋夫人宫词】
　　他家自有鳯凰栖待得郎来月已低寒鸡鼓翼纱窻外却恐为奴半夜啼【奴一作妖】
　　他家【赵虚舟戏赠】待得【李商隐留赠畏之】寒鸡【崔涯杂嘲】却恐【崔防晩鸡】
　　红泥亭子赤栏千金屑琵琶为我弹醉后爱称娇姐姐我侬试舞尔侬看
　　红泥【李白鲁郡尧祠送窦明府还西京】金屑【白居易送春】醉后【孙光宪浣溪纱】我侬【司空图力疾山下吴村看杏花】
　　风吹柳花满店香吴娃美丽眉眼长银钏金钗来负水掬水逺湿岸边郎
　　风吹【李白金陵酒肆留别】吴娃【白居易九日宴集醉题郡楼】银钏【刘禹锡竹枝词】掬水【刘言史偶题】
　　青丝素丝红緑丝抽梭起样更新奇锦窠不是寻常锦织者何人衣者谁
　　青丝【常建古兴】抽梭【方干赠进士章碣】锦窠【司空图少仪】织者【白居易缭绫】
　　蓪草头花柳叶裙空教绿绮伴文君岂知一只鳯钗价也直黄金一二斤
　　蓪草【王叡祠鱼山神女歌】空教【李余临卭怨】岂知【崔萱豪家妓】也直【王福娘题孙棨诗后】
　　酥油香暖夜如蒸消尽金盆一椀冰房中下着珠帘睡夜就侬来能不能
　　酥油【薛能影灯夜】消尽【郑畋初秋寓直】房中【王建官词】夜就【白居易夜招晦叔】
　　雄者为鸳雌者鸯郎心如妾妾如郎逢郎欲语低头笑追入花间一阵香
　　雄者【元稹有鸟】郎心【无名氏杂诗】逢郎【白居易采莲曲】追入【花蕋夫人宫词】
　　与君相见即相亲必怨颠狂泥摸人讵得将心入君腹与君双栖共一身
　　与君【王维寄河上十六】必怨【韩偓早起探春】讵得【张籍妾簿命】与君【刘希夷公子行】
　　东家少年西家出南家饮酒北家眠争忍抛奴深院里美人长抱在胸前
　　东家【施肩吾春游乐】南家【白居易赠隣里往还】争忍【欧阳烱木兰花】美人【裴諴新添声杨柳枝词】
　　密映垂杨听洞箫一渠春水赤栏桥桥东桥西好杨柳恰似十五女儿腰
　　密映【徐铉柳枝词】一渠【温庭筠杨柳枝】桥东【刘禹锡竹枝词】恰似【杜甫絶句漫兴】
　　买取头花翠羽连游童陌上拾花钿桑间女儿情不浅漫随儿女打秋千
　　买取【施肩吾少女词】游童【刘禹锡踏歌词】桑间【张祜车遥遥】漫随【徐铉柳枝词】
　　池边钓女日相随姊姊敎人且抱儿手把杨枝临水坐便是观音手里时
　　池边【孟浩然高阳池送朱二】姊姊【司空图灯花】手把【白居易临水坐】便是【韩偓咏柳】
　　君骑白马傍垂杨眼底不顾纤腰娘我见鸳鸯飞水上采菱不顾马上郎
　　君骑【白居易井底引银缾】眼底【杜牧大雨行】我见【李羣玉赠琵琶妓】采菱【刘禹锡采菱行】
　　江上女儿全胜花千娇万态破朝霞相逢何必曾相识遥指红楼是妾家
　　江上【王昌龄浣纱女】千娇【徐凝牡丹】相逢【白居易琵琶行】遥指【李白陌上赠美人】
　　堤上女儿连袂行绮罗光动百花明落花踏尽游何处过后香风特地生
　　堤上【刘禹锡踏歌词】绮罗【杨防送杜郎中入茶山修贡】落花【李白少年行】过后【罗邺公子行】
　　大堤女儿郎莫寻春衣一对直千金至今衣领胭脂在刚被恩情误此心
　　大堤【施肩吾襄阳曲】春衣【白居易缭绫】至今【韩偓自负】刚被【袁氏题峡山僧壁】
　　河水自浊济自清一个人心不可明不明不暗胧胧月未必圆时即有情
　　河水【张南容静女歌】一个【释若虚古镜】不明【白居易嘉陵夜有怀】未必【李商隠月】
　　美人楼上鬭腰支美人头上玉钗垂今日美人弃我去恐是仙家好别离
　　美人【刘禹锡杨柳枝词】美人【文丙牡丹】今日【卢仝有所思】恐是【李商隠辛未七夕】
　　树树树梢啼晓莺莺虽为说不分明石上作蒲蒲九节岸上种莲岂得生
　　树树【刘驾晓登迎春阁】莺虽【白居易和微之雨中花】石上【张祜思归引】岸上【韦应物横塘行】
　　槐花结子桐叶焦西北风来吹细腰直为相思腰转细一枝琼艳不胜娇
　　槐花【刘瑶暗别离】西北【刘希夷捣衣篇】直为【蔡瓖夏日闺怨】一枝【何光逺答龙女】
　　步步相携不觉难行行坐坐黛眉攒纤腰舞尽春杨柳落了杨花也怕看
　　步步【刘禹锡同乐天登栖灵寺塔】行行【阎选八拍蛮】纤腰【薛能柳枝词】落了【章碣下第有怀】
　　月自斜窻梦自惊黄鸡催晓丑时鸣被头不暖空沾泪秪共寒灯坐到明
　　月自【赵嘏代人赠别】黄鸡【白居易醉歌示妓人商玲珑】被头【韩偓惆怅】秪共【杜荀鹤宿南陵废寺寄沈明府】
　　公子醉时香满车是他家属是他家儿家门户重重闭不许闲人入看花
　　公子【罗隐寄南城韦逸人】是他【冯衮戏酒妓】儿家【薛维翰春女怨】不许【张籍玉真观】
　　胭脂泪迸红线条拽住仙郎尽放娇郎身不逺郎心逺屏风周昉畵纤腰
　　胭脂【刘瑶暗别离】拽住【和凝杨柳枝】郎身【元稹忆逺曲】屏风【杜牧屏风絶句】
　　多情却似总无情道是无情却有情玉骨瘦来无一把有骨还从肉上生
　　多情【杜牧赠别】道是【刘禹锡竹枝词】玉骨【李商隐偶成转韵赠四同舍】有骨【皮日休咏蟹】
　　手把花枝唱竹枝枝枝叶叶不相离昨夜雨凉今夜月雨落月明俱不知
　　手把【薛能春咏】枝枝【张籍忆逺】昨夜【许浑早秋寄刘尚书】雨落【李商隐屏风】
　　蒨袖女儿簪野花遥闻隔岸唤船家盈盈一水不得渡今日公然来浣纱
　　蒨袖【杜牧商山麻涧】遥闻【花蕋夫人宫词】盈盈【陆龟蒙秋荷】今日【王昌龄浣纱女】
　　空见朱门锁牡丹世间恩爱极难何人种在情田里鼓子花开也喜欢
　　空见【朱庆余登都阁】世间【李茂复自叹】何人【秦韬玉独坐吟】鼓子【唐末朝士覩野花思京师旧游】
　　欺我郎君不在家真珠帘外向人斜不通姓氏麤豪甚笑倚墙东梅树花
　　欺我【卢肇新植红茶花偶出被人移去诗以索之】真珠【孙鲂看牡丹】不通【杜甫少年行】笑倚【李商隐昨日】
　　闺中月令诗
　　正月晴和风气新玉顔红烛忽惊春凌晨并作新妆面百福香奁胜里人
　　正月【白居易早春持斋答皇甫十】玉颜【羊士谔彭州萧使君出妓夜宴见送】凌晨【韩愈戏题牡丹】百福【沈佺期人日重宴大明宫赐防缕人胜应制】
　　二月春风徧柳条碧桃红杏对摇摇春衣试出当轩立抱月飘烟一尺腰
　　二月【王涯汉苑行】碧桃【释齐已折杨柳词】春衣【权徳舆杂言和常州李员外副使春日戏题】抱月【温庭筠张静婉采莲歌】
　　三月江城柳絮飞蜂黄蝶粉两依依緑莺长呌香闺畔绊惹春风莫放归
　　三月【戎昱征人归乡】蜂黄【韩偓侍宴】緑莺【皇甫松杨柳枝词】绊惹【白居易柳絮】
　　四月带花移芍药蝴蜂直恐趁人来红妆逼坐花枝暖羞杀玫瑰不敢开
　　四月【吕温贞元十四年旱甚见权门移芍药花】胡蜂【方干咏花】红妆【元稹河满子歌】羞杀【徐凝题开元寺牡丹】
　　五月榴花照眼明石榴裙染象纱轻裙拖六幅湘江水偷折花枝傍水行
　　五月【韩愈题张十一旅舍榴花】石榴【阎选虞美人】裙拖【李羣玉同郑相幷歌姬小饮戏赠】偷折【花蕋夫人官词】
　　六月清凉緑树阴睡容新起意沈吟翠屏闲掩垂珠箔自试香汤更怕深
　　六月【陆希声緑云亭】睡容【张泌浣溪纱】翠屏【顾夐虞美人】自试【韩偓咏浴】
　　七月七日一相见绮寮河汉在鍼楼清风坐向罗衫起团扇须防白露秋
　　七月【元稹古决絶词】绮寮【温庭筠池塘初秋】清风【张祜赋得福州白竹扇子】团扇【钱珝春恨】
　　八月凉风天气晶此时秋月可怜明回看众女拜新月更请霓裳一两声
　　八月【宋之问明河篇】此时【刘希夷捣衣篇】囘看【吉中孚妻张氏拜新月】更请【曹唐小游仙诗】
　　九月何曾见草枯不知能有菊花无畵堂昨夜西风过早怯秋寒着绣襦
　　九月【贾岛巴兴作】不知【王缙九日作】畵堂【冯延已菩萨蛮】早怯【花蕋夫人宫诃】
　　十月芙蓉花满枝芙蓉头上绾青丝晩收红叶题诗徧冷蝶饥蜂两不知
　　十月【刘兼宣赐锦袍设上赠诸郡客】芙蓉【李涉遇湖州妓宋态宜】晩收【诈浑长庆寺遇常州阮秀才】冷蝶【吴仁璧鳯仙花】
　　十一月中长至夜辘轳丝冻下缾难此时欲醉红楼里银烛金炉夜不寒
　　十一【白居易冬至宿杨梅馆】辘轳【陆龟蒙病中晓思】此时【施肩吾酬张明府】银烛【王昌龄李四仓曹宅夜饮】
　　腊月江天见春色梅花柳絮一时新碧氊帐下红炉畔鹦鹉惊寒夜唤人
　　腊月【司空曙岁暮怀崔峒耿湋】梅花【赵彦昭苑中人日遇雪应制】碧氊【白居易招客】鹦鹉【鲍溶汉官词】
　　又七首
　　柳暖花春二月天玉堦相簇打金钱只愁花里莺饶舌勾引春声上绮筵
　　柳暖【李郢为妻作生日寄意】玉堦【司空图游仙】只愁【白居易令公南庄花柳正盛】勾引【唐彦谦无题】
　　晴景悠扬三月天踏青争近緑潭边花间自欲徘徊立见倚朱栏咏柳绵
　　晴景【韦应物酒肆行】踏青【万齐融三日緑潭篇】花间【刘言史抉病春亭】见倚【韩偓寒食日重游李氏园亭】
　　槐柳阴阴五月天卷帘初听一声蝉中庭自摘青梅子碾玉蜻蜓缀鬓偏
　　槐栁【薛逢座中走笔送前萧使君】卷帘【花蕋夫人宫词】中庭【韩偓中庭】碾玉【和凝宫词】
　　梅烂荷圆六月天甘瓜剖緑出寒泉南风不用蒲葵扇珍重逢秋莫弃捐
　　梅烂【李频即席送许之曹南省兄】甘瓜【萧祜游石堂观】南风【李嘉祐寄王舍人竹楼】珍重【司空图扇】
　　枕簟清凉八月天桂花曾对月婵娟逡巡好上高楼看心在嫦娥几案边
　　枕簟【白居易舟中晩起】桂花【王涣上裴侍郎】逡巡【高骈对雪】心在【施肩吾赠施仙姑】
　　坠月萧萧九月天镜光犹挂畵楼前楼前野菊无多少链得霜华助翠钿
　　坠叶【胡曽马陵】镜光【许浑鹤林寺中秋夜玩月】楼前【薛逢九日郡斋有感】链得【罗虬比红儿诗】
　　叶坠初红十月天香熏罗幙暖成烟今宵始觉房栊冷沈醉何妨一榻眠
　　叶坠【杜牧行经卢山东林寺】香熏【王建田侍中宴席】今宵【白居易冬至夜】沈醉【牟融陈使君山庄】
　　采莲櫂歌【二十七首】
　　一行白鹭上青天一只鸳鸯下渡船轻舟过去真如畵越艳荆姝惯采莲
　　一行【杜甫絶句】一只【司空图华下】轻舟【陆龟蒙北渡】越艳【徐之采莲】
　　采莲湖上红更红莲花不肯嫁春风轻舟短櫂唱歌去惊散游鱼莲叶东
　　采莲【闽后陈金鳯乐游曲】莲花【韩偓寄恨】轻舟【李羣玉黄陵庙】惊散【王初自和书秋】
　　采莲女儿凭船歌只向波间见袜罗碧池中有新莲子擘开莲子苦心多
　　采莲【张籍采莲曲】只向【夏侯审咏被中绣鞋】碧池【温庭筠织锦词】擘开【皇甫松竹枝】
　　暗上莲舟鸟不知藕丝菱叶傍江时罗裙玉腕轻摇橹惊起双栖白鹭鸶
　　暗上【卢纶曲江春望】藕丝【于鹄巴女谣】罗裙【王勃采莲曲】惊起【白居易箬岘东池】
　　荷叶如钱水面平荷花莲子傍江生唱尽新词看不见水边花里有人声
　　荷叶【元稹过襄阳楼呈上府主严司空】荷花【王适江上有懹】唱尽【刘禹锡踏歌行】水边【顾况安仁港口望仙人城】
　　江南江北望烟波却把金钗打緑荷嫩荷花里摇船去翠鬟光动看人多
　　江南【刘禹锡堤上行】却把【李成用塘上行】嫩荷【花蕋夫人宫词】翠鬟【李郢中元夜】
　　一道残阳铺水中渔舟过去水生风郎今欲渡缘何事奴隔荷花路不通
　　一道【白居易暮江吟】渔舟【刘威游东湖黄处士园林】郎今【李白横江词】奴隔【闽后陈氏乐游曲】
　　阮郎何处弄船归无限鸳鸯妬不飞移船相近邀相见两边溅水湿罗衣
　　阮郎【鱼机闻李端公垂钓囘寄赠】无限【韩琮霞】移船【白居易琵琶行】两边【王建宫词】
　　小桃闲上采莲船莲叶出水大如钱玉纤折得遥相赠寄与湘妃作翠钿
　　小桃【白居易看采莲】莲叶【张籍春别曲】玉纤【韩偓咏柳】寄与【皮日休浮萍】
　　焦红衫映绿罗裾出水新莲艳不如丫头小儿荡两浆不要莲东双鲤鱼
　　焦红【李珣南乡子】出水【白居易因梦得题公埀所寄蜡烛因寄公垂】了头【刘禹锡乐天寄忆旧游因作报白君以答】不要【段成式戱高侍御】
　　荷叶罗裙一色裁荷花香里櫂舟廻舟小风多渡不得早潮才落晩潮来
　　荷叶【王昌龄采莲曲】荷花【方干许员外新阳别业】舟小【张籍春江曲】早潮【白居易潮】
　　树叶初成鸟出窠吴娃齐唱采莲歌谁家醉卷珠帘看抛与金钱唱好多
　　树叶【花蕋夫人宫词】吴娃【许浑夜泊永乐有怀】谁家【秦韬玉春雪】抛与【王建观蛮妓】
　　鸂双飞下碧流荷花荷叶满汀洲从敎水溅罗裙湿拨刺红麟跃未休
　　鸂【李中溪边吟】荷花【唐彦谦金陵怀古】从敎【裴防余柳枝词咏篙水溅妓衣】拨刺【花蕋夫人宫词】
　　岸边红袖采莲归争弄莲花水湿衣鸬鷀鸂莫漫喜鹭鸶鹭鸶何遽飞
　　岸边【徐夤闲】争弄【王昌龄采莲曲】鸬鷀【杜甫舂水生】鹭鸶【元稹和裴校书鹭鸶飞】
　　微风细雨彻心肝偷折莲时命也采莲无限兰桡女半似羞人半忍寒
　　微风【薛涛罚赴边上武相公】偷折【裴諴新添声杨柳枝词】采莲【崔珏和友人鸳鸯之什】半似【韩偓复偶见】
　　低头向水自看妆此日荷风罗绮香荷叶团团茎削削雨中留得盖鸳鸯
　　低头【白居易亚枝花】此日【徐之采莲】荷叶【元稹夜池】雨中【郑谷莲叶】
　　秋江岸边莲子多采莲时唱采莲歌江讴越吹相思苦谁把相思号此河
　　秋江【张籍采莲曲】采莲【李珣南乡子】江讴【王勃采莲曲】谁把【令狐挺题鄜州相思铺】
　　与君齐櫂木兰船半采红莲半白莲江上有楼君莫上采莲归去緑窻眠
　　与君【杜牧泊松江】半采【白居易看采莲】江上【陆龟蒙有别】采莲【徐凝乐府新诗】
　　有时极浦采莲归无限荷香染暑衣初弄藕丝牵欲断怪得犬惊鸡乱飞
　　有时【程长文狱中书情上使君】无限【鱼机闻李端公垂钓囘寄赠】初弄【鲍溶始见二毛】怪得【王苏苏和李标】
　　汀长花满正廻船船头折藕丝暗牵吴姬自唱采莲曲为君别唱想夫怜
　　汀长【崔颢川上女】船头【温庭筠张静婉采莲歌】吴姬【张籍乌栖曲】为君【李涉聴多美唱歌】
　　出水莲花比性灵看花多上水心亭刘郎刘郎莫先起越女歌长君且听
　　出水【徐夤赠月君】看花【张籍寄和州刘使君】刘郎【白居易醉中重留梦得】越女【常建吴故宫】
　　緑阴相间两三家江口蛾眉独浣纱漫费葛衫葵扇力何如江上采莲花
　　緑阴【司空图杨柳枝夀杯词】江口【李嘉祐江上曲】漫费【释齐已苦热懹玉泉寺】何如【王勃采莲曲】
　　芙蓉塘外有轻雷白藕新花照水开翡翠鸟飞人不见闻歌始觉有人来
　　芙蓉【李商隐无题】白藕【白居易白莲池泛舟】翡翠【李洞宿成都松溪院】闻歌【王昌龄采莲曲】
　　年年结侣采花频便是莲花不染身唯有緑荷红菡萏花开将尔当夫人
　　年年【刘禹锡答令孤相公见谑】便是【杨邭伯送妓人出家】唯有【李商隠赠荷花】花开【白居易戏题新栽蔷薇】
　　闲看苏家女采莲殷勤为我唱花前芙蓉湖上吟船倚鸂双游不避船
　　闲看【白居易送姚杭州赴任因思旧游】殷勤【司空图长命缕】芙蓉【陆龟蒙和袭美吊严子重】鸂【刘禹锡和牛相公游南庄】
　　千叶莲花旧有香采莲一声歌态长声中唱出缠绵意慢逐歌词弄小娘
　　千叶【皮日休患山听松庵】采莲【鲍溶水殿芙蓉歌】声中【李羣玉和人赠别】慢逐【元稹筝】
　　藕花落尽见莲心蕋粉染黄那得深江南采莲今已暮一曲菱歌抵万金
　　藕花【孙光宪竹枝】蕋粉【温庭筠懊恼曲】江南【王勃采莲曲】一曲【张籍酬朱庆余】杂曲【二十五首】
　　几处偷看红牡丹被他笼与作艰难终须买取名春草引向堂前子细看
　　几处【陆畅太子刘舍人邀看花】被他【王建和元郎中从八月十一至十五夜玩月】终须【刘禹锡寄赠小樊】引向【元稹八月十四夜玩月】
　　曽见当垆一个人醉烟轻罩一团春求之不得心常爱恐是天魔女化身
　　曾见【段成式嘲飞卿】醉烟【李山甫公子家】求之【韦应物冦季膺古刀歌】恐是【白居易题孤山寺山石榴花】
　　蒨蒨红裙好女儿一头细发两分丝但知谑道金钗落夜合香中露卧时
　　蒨蒨【李郢自水口入茶山】一头【刘言史弼公院问病】但知【李羣玉戏赠姬人】夜合【司空图闲夜】
　　东南日出照高楼谁家女儿楼上头分明一任傍人见不使珠帘下玉钩
　　东南【李商隐代赠】谁家【卢仝楼上女儿曲】分明【韩偓厌花落】不使【薛涛上川主武元衡相国】
　　谁家女儿临夜妆緑窻灯影在雕梁妆成每被秋娘妒只为多情团扇郎
　　谁家【李端襄阳曲】緑窻【张祜阿防汤】妆成【白居易琵琶行】只为【段成式嘲飞卿】
　　水纹簟上琥珀枕红妆美人当昼寝软骨纤蛾暂起来又向海棠花下饮
　　水纹【李商隐偶题】红妆【杨衡春梦】软骨【张祜观杭州柘枝】又向【欧阳烱木兰花】
　　小随阿姊学吹笙学得昆丘彩鳯鸣花下偶然吹一曲可怜时节足风情
　　小随【王建宫词】学得【李白鳯吹箫】花下【曹唐小游仙诗】可怜【曹松钟陵寒食日郊外闲游】
　　楼槛层层映水红王昌只在此墙东影遭碧水潜勾引碧玉搔头落水中
　　楼槛【花蕋夫人宫词】王昌【韩偓昼寝】影遭【杜甫风雨看舟前落花戏为新句】碧玉【白居易采莲曲】
　　邀郎卷幔临花语两股金钗已相许郎年十九髭未生为白阿娘从嫁与
　　邀郎【杨巨源大堤曲】两股【温庭筠懊恼曲】郎年【陈羽古意】为白【顾况梁广畵花歌】
　　出众风流旧有名緑窻娇女字莺莺今朝嫁得风流壻真似骖鸾到上清
　　出众【文徳皇后春游曲】緑窻【李绅莺莺歌】今朝【李涉赠田玉卿】真似【蜀太妃徐氏题彭州阳平化】
　　花月香寒悄夜尘一杯摇荡满怀春枕低被暖身安稳犹自嫌轻更着人
　　花月【张泌浣溪纱】一杯【孟昌期妻孙氏谢人送酒】枕低【白居易春眠】犹是【刘晏咏王大娘戴竿】
　　一双十指玉纤纤撚玉搓琼软复圆笑掷骰盘呼大采等闲输却买花钱
　　一双【秦韬玉咏手】撚玉【赵光逺咏手】笑掷【白居易就花枝】等闲【曹唐小游仙诗】
　　脱取明金压绣鞋照花明月影侵堦醉来睡着无人唤潜被萧郎卸玉钗
　　脱取【李郢张郎中宅戏赠】照花【喻鳬蒋处士宅喜闲公至】醉来【杜荀鹤溪兴】潜被【元稹襄阳为卢窦纪事】
　　也同欢笑也同愁帘下三重幙一钩知道相公怜玉腕鱼犀月掌夜通头
　　也同【韦庄悔恨】帘下【韩偓雨村】知道【卢肇戏题】鱼犀【和凝宫词】
　　秋天寂寞夜云凝深映寒窻一盏灯分明窻下闻裁剪半疋红纱一丈绫
　　秋天【李昌符秋夜作】深映【元稹晨起过王十一馆居】分明【韩偓倚醉】半疋【白居易卖炭翁】
　　一二三四五六七昨夜今朝又明日河低月落五更时吴歌楚舞欢未毕
　　一二【罗隐京中正月七日立春】昨夜【白居易浩歌行】河低【储光羲同武平一员外游湖】吴歌【李白乌栖曲】
　　劝君年少莫游春自有青蛾镜里人红缬谁家合罗袴贵从妾手着君身
　　劝君【韩琮春愁】自有【武元衡同幕府夜宴惜花】红缬【白居易喜山石榴花开】贵从【张籍寄衣曲】
　　烛烟昏雾暗腾腾日日香烟夜夜灯应是佛边犹怕閙三更时节也如冰
　　烛烟【李绅忆汉月】日日【罗隐寄无相禅师】应是【司空图狂题】三更【徐夤开窻】
　　万种恩情只自知万般饶得为怜伊相思一夜知多少天欲明前睡觉时
　　万种【韩偓中春忆赠】万般【孙光宪浣溪纱】相思【关盼盼燕子楼】天欲【白居易睡觉偶吟】
　　八尺台盘照面新敛眸微盼不胜春团圆莫作波中月月里依稀更有人
　　八尺【冯衮掷卢作】敛眸【罗虬比红儿诗】团圆【温庭筠三洲词】月里【李商隐重有戏赠任秀才】
　　弄玉随夫亦上天緑珠犹得石崇怜如何一梦高唐雨惆怅欢情恰一年
　　弄玉【白居易杨六尚书新授东川节度使代妻贺兄嫂】緑珠【骆賔王艳情代郭氏答卢照隣】如何【李商隐岳阳楼】惆怅【薛宜僚别青州妓段东美】
　　也曾孤负酒家胡醽醁余香在翠垆借问风前兼月下近来还有长卿无
　　也曾【元稹赠崔元儒】醽醁【皮日休春夕酒醒】借问【刘禹锡洛中逢白监】近来【李商隐寄蜀客】
　　爱毛宜采鳯凰毛独夜相思空自劳抝莲作寸丝难絶须借玉妃金剪刀
　　爱毛【徐夤偶题】独夜【释元孚月夜怀刘秀才】抝莲【温庭筠达摩支曲】须借【曹唐小游仙诗】
　　蘼芜盈手泣斜晖绣香鞯夜不归蟢子到头无信处今朝喜鹊傍人飞
　　蘼芜【鱼机闺怨】绣轭【崔涂感花】蟢子【施肩吾望夫词】今朝【刘希夷代秦女赠行人】
　　故故推门掩不开心从别处即成灰金缾落井无消息昨夜因何入梦来
　　故故【司空图冯燕歌】心从【韩偓午寝梦江外兄弟】金缾【李白寄逺】昨夜【白居易梦旧】




　　香屑集巻十七
　　钦定四库全书
　　香屑集巻十八
　　中允黄之隽撰
　　艳体【十九首集杜】
　　絶代有佳人琴台隐绛唇烛斜初近见酒緑正相亲紫蕚扶千蕋银河没半轮一时今夕会瑞锦送麒麟絶代【佳人】琴台【赠王二十四侍御契】烛斜【舟中夜雪有怀卢侍御弟】酒緑【独酌成诗】紫蕚【花底】银河【江月】一时【季秋苏五弟缨江楼】瑞锦【和严中丞西城晩眺】
　　晓妆随手抹华屋艳神仙有径金沙软支床锦石圆层轩皆面水缺月未升天烂漫为云雨灯花半委眠晓妆【北征】华屋【秋日防府书怀】有径【陪王使君晦日泛江】支床【季秋江村】层轩【怀锦水居止】缺月【湘江宴饯裴二端公赴道州】烂漫【太平寺泉眼】灯花【夜】
　　百寳装腰带归轩锦绣香竹高鸣翡翠沙暖睡鸳鸯暗水流花径清霄近笛床新欢继明烛每夜吐光芒百寳【即事】归轩【魏十四侍御就敝庐相别】竹高【絶句六首】沙暖【絶句二首】暗水【夜宴左氏庄】清霄【数陪李梓州泛江】新欢【奉送魏少府之交广】每夜【蔷剑】
　　罗袜红蕖艳清辉玉臂寒愿随金騕褭持答翠琅玕江月光于水晨霞高可餐肌肤潜沃若蜀雨几时干罗袜【千秋节有感】清辉【月夜】愿随【槐叶冷淘】持答【与鄠县源大少府宴渼陂】江月【江月】晨霞【空囊】肌肤【西阁曝日】蜀雨【重简王明府】
　　仰蜂粘落絮轻鸟度层阴青琐陪双入华筵直一金风流俱善价感激在知音花月穷游宴真为烂漫深仰蜂【独酌】轻鸟【送严侍郎到绵州】青琐【哭李常侍峄】华筵【石门宴集】风流【秋日防府咏怀】感激【风疾舟中伏枕书怀】花月【赠特进汝阳王】真为【长吟】
　　待尔嗔乌鹊佳人指鳯凰緑樽须尽日云髩俨分行花杂重重树风吹细细香留连春夜舞不复辨晨光待尔【喜观即到复题短篇】佳人【陪栢中丞观宴将士】绿樽【奉陪郑驸马韦曲】云髩【数陪李梓州泛江戏为艳曲】花杂【涪江泛州送韦班归京】风吹【严郑公宅咏竹】留连【郑驸马池台】不复【秦州杂诗】
　　已觉良宵永春台引细风丛篁低地碧花蕋亚枝红步履宜轻过欢娱到薄躬鸳鸯不独宿告别莫匆匆已觉【奉汉中王手札】春台【王十五前阁会】丛篁【秦州杂诗】花蕋【上已日徐司録林园宴集】步履【庭草】欢娱【陪郑公北池临眺】鸳鸯【佳人】告别【酬孟云卿】
　　断续巫山雨晴天养片云众香深黯黯凉月白纷纷野馆浓花发阳台曙色分长卿多病久尚爱卓文君断续【月】晴天【秦州杂诗】众香【秋日防府咏怀】凉月【陪郑广文游何将军园林】野馆【送翰林张司马南海勒碑】阳台【晓望】长卿【上韦左相】尚爱【琴台】
　　竟日留欢乐朝云暮雨祠野畦连蛱蝶华屋刻蛟螭枕席还相似招邀屡有期深知好颜色拂匣照西施竟日【观安西兵过赴关中】朝云【奉使崔都水翁下峡】野畦【陪王使君晦日泛江】华屋【奉送魏少府之交广】枕席【自瀼西移居东屯】招邀【陪李七司马皁江上观造竹桥】深知【花底】拂匣【赠崔十三评事】
　　春泥百草生携手日同行玉袖凌风并香罗叠雪轻新人美如玉侍婢艳倾城暗度南楼月衣干枕席清春泥【陪裴使君登岳阳楼】携手【与李十二白同寻范十隐居】玉袖【数陪李梓州泛江】香罗【端午日赐衣】新人【佳人】侍婢【送魏少府之交广】暗度【舟中夜雪】衣干【水槛遣心】
　　唤起搔头急春生力更无盈盈当雪杏冉冉下蓬壶邀我尝春酒怀君想报珠珠中有隐字折骨效区区唤起【秋日防府咏怀】春生【过南岳入洞庭湖】盈盈【早花】冉冉【观李固请司马弟山水图】邀我【遭田父泥饮美严中丞】怀君【寄韦有夏郎中】珠中【客从】折骨【赠韦左丞丈济】
　　微风倚少儿荷净纳凉时轻箑烦相向罗襦不复施卑枝低结子小水细通池为接情人饮轻红擘荔支微风【宿昔】荷净【陪诸贵公子携妓纳凉】轻箑【雨】罗襦【新婚别】卑枝【陪郑广文游何将军园林】小水【过南隣朱山人水亭】为接【巴西驿亭观江涨】轻红【宴戎州杨使君东楼】
　　秋天昨夜凉露井冻银牀荆玉簪头冷蛛丝罥髩长花罗封蛱蝶江槛俯鸳鸯故绕池边树婆娑一院香秋天【潭州送韦员外牧韶州】露井【冬日洛城北谒元皇帝庙】荆玉【寄高适岑参】蛛丝【遣闷】花罗【奉和严中丞西城晩眺】江槛【陪王使君晦日泛江】故绕【羌村】婆娑【树间】
　　未许醉相留燕姬翠黛愁屏开金孔雀寒腻黒貂裘绣段装檐额真珠络臂鞲他时一笑后来往亦风流未许【戏题寄上汉中王】燕姬【陪诸贵公子携妓纳凉】屏开【李监宅】寒腻【送王信州崟北归】锦段【陪柏中丞观宴将士】真珠【即事】他时【几日】来往【寄赞上人】
　　絶知春意好小径曲通村花密藏难见莺歌暖正繁经过调碧柳烂漫倒芳樽银甲弹筝用宁闻燕雀喧絶知【江梅】小径【絶句】花密【百舌】莺歌【忆防子】经过【西阁】烂漫【寄高适】银甲【陪郑广文游何将军园林】宁闻【奉留赠崔于二学士】
　　岂异神仙宅堪留卫玠车落霞沈緑绮过雨乱红蕖竟日莺相和他时锦不如卷帘残月影西阁百寻余岂异【寄高适岑参】堪留【花底】落霞【大厯三年春】过雨【寄李十四员外布】竟日【晴】他时【将别巫峡赠南卿兄】卷帘【客夜】西阁【中宵】
　　托赠卿家有金花帖鼓腰麒麟织成罽鸾鳯夹吹箫风起春灯乱花催腊炬销夜阑接软语还往莫辞遥托赠【将别巫峡】金花【陪柏中丞观宴将士】麒麟【八哀诗】鸾鳯【哭王彭州抡】风起【船下防州】花催【西阁期严明府同宿不到】夜防【赠蜀僧】还往【王十五弟出郭相访】
　　神女花钿落高唐莫再经忽疑行暮雨为我下青冥杂蕋红相对微风韵可听情亲见君意不嫁惜娉婷神女【雨】高唐【泊松滋江亭】忽疑【花底】为我【奉酬薛判官见赠】杂蕋【将别巫峡】微风【高柟】情亲【梦李白】不嫁【秦州见勅目】
　　未解依依袂留欢卜夜闲灯花何太喜幽事颇相关结束多红粉提携近玉颜莫令胶漆地过去沓难攀未解【奉赠卢叅谋】留欢【宴王使君宅】灯花【独酌成诗】幽事【早起】结束【陪王使君晦日泛江】提携【石镜】莫令【赠王侍御契】过去【铜官渚守风】
　　无题【四首】
　　翠眉萦度曲鞍马去相寻必脱黄金辔频抽白玉簪春知催柳别草见踏青心可惜欢娱地空留一院阴翠眉【数陪李梓州泛江有女乐在诸舫】鞍马【刘九法曹石门宴集】必脱【送顾八分文学】频抽【楼上】春知【移居防州郭】草见【长吟】可惜【可惜】空留【送贾阁老出汝州】
　　双影漫飘飖还斟泛泛瓢啭枝黄鸟近翻藻白鱼跳晩节嬉游简离魂去住消不知云雨散霑洒望青霄双影【西阁期严明府同宿不到】还斟【奉赠卢五丈叅谋】啭枝【遣意】翻藻【絶句】晩节【赠特进汝阳王】离魂【哭王彭州抡】不知【渝州倐严侍御不到】霑洒【收京】
　　他日辞神女腰肢胜寳衣别筵花欲暮照席绮逾依香雾云鬟湿寒房烛影微野鸦无意绪一一背人飞他日【秋日防府咏怀】腰肢【即事】别筵【送韦郎司直归成都】照席【月图】香雾【月夜】寒房【夜】野鸦【孤雁】一一【归雁】
　　越女红裙湿江边正寂寥沈沈春色静脉脉去人遥咫尺云山路霏微河汉桥泛舟惭小妇寒水不成潮越女【陪诸贵公子携妓纳凉】江边【王十五司马弟出郭相访】沈沈【暮寒】脉脉【乂雪】咫尺【送蔡希曾都尉赴陇右】霏微【哭王彭州抡】泛舟【草阁】寒水【奉赠卢五丈参谋】
　　闺情【十四首】
　　拥别惜光辉此心犹倒衣日斜鱼更食月细鹊休飞行李须相问音书从此稀双双新燕子有意待人归拥别【巫山县宴别】此心【送卢十四弟侍御】日斜【课小竖锄斫舍北果林】月细【夜】行李【重简王明府】音书【赠韦赞善别】双双【春日梓州登桥】有意【夜宿西间】
　　乌鹊愁银汉浮云薄渐遮夕阳熏细草秋竹隐疎花野月茫茫白津流脉脉斜江通神女馆帆过宿谁家乌鹊【遣闷奉呈严公】浮云【季秋苏五弟缨江楼夜宴】夕阳【晩晴】秋竹【溪上】野月【漫成】津流【遣意】江通【遣愁】帆过【絶句】
　　风月自清夜其如俦侣稀离筵不隔日忍泪已沾衣冉冉柳枝碧轻轻花絮飞夜阑更秉烛抱被宿何依风月【日暮】其如【归燕】离筵【泛江送客】忍泪【九日诸人集于林】冉冉【答岑参补关见赠】轻轻【宴胡侍御书堂】夜阑【羌村】抱被【送卢十四弟侍御】
　　镜奁换粉黛犹得折黄金樽蚁添相续源花费独寻欢娱两冥寞感动一沈吟旧好何由展他时见汝心镜奁【往在】犹得【铜缾】樽蚁【季秋苏五弟缨江楼夜宴】源花【风疾舟中伏枕书怀】欢娱【九日】感动【病马】旧好【秦州见勅目】他时【又示两儿】
　　灯影照无睡吟诗正忆渠徒劳望牛斗不记改蟾蜍秋思抛云髻中宵步绮疏谁家挑锦字价重百砗磲灯影【火云寺赞公房】吟诗【远怀舍弟颖观等】徒劳【所思】不记【秋日荆南送石首薛明府】秋思【即事】中宵【中宵】谁家【江月】价重【谒文公上房】
　　洞房环佩冷春色泪痕边对酒都疑梦钩帘独未眠美花多映竹锦石小如钱传语桃源客双鱼会早传洞房【洞房】春色【泛江送魏十八仓曹还京】对酒【逺怀舍弟颖观等】钩帘【舟月对驿近寺】美花【奉陪郑驸马韦曲】锦石【秋日防府咏懹】传语【巫峡敝庐赠四舅别】双鱼【送李梓州使君之任】
　　孤月当楼满缘空一镜升感时花溅泪割爱酒如渑碧海真难涉丹梯庶可凌把君诗过日未敢缺缄縢孤月【月圆】缘空【江边星月】感时【春望】割爱【寄刘峡州伯华】碧海【奉赠太常张卿】丹梯【赠特进汝阳王】把君【赠别郑链赴襄阳】未敢【椶拂子】
　　囘首追谈笑相思泪防悬座从歌妓密冬要锦衾眠离别人谁在淹留景不延何湏妬云雨昨夜月清圆囘首【寄刘峡州伯华】相思【得广州张判官叔卿书】座从【宴戎州杨使君东楼】冬要【送梓州李使君之任】离别【怀灞上游】淹留【秋日防府咏怀】何须【雷】昨夜【舟中】
　　也复可怜人青归柳叶新今春看又过良觌渺无因莫怪啼防数难知消息真半扉开烛影灭烛翠眉颦也复【雨过苏端】青归【奉酬李都督早春作】今春【絶句】良觌【寄张十二山人彪】莫怪【过南岳入洞庭湖】难知【伤春】半扉【暝】灭烛【江月】
　　飒飒开啼眼今晨清镜中谁怜一片影忍对百花丛飃泊哀相见凄凉信不通沈思欢会处清漏往时同飒飒【得舎弟观书】今晨【苏大侍御访江浦】谁怜【孤雁】忍对【登牛头山亭子】飃泊【赠李八秘书别】凄凉【寄司马山人】沈思【述怀】清漏【洞房】
　　游子方迢逓归期未敢论天清风卷幔楼静月侵门渐惜容颜老何须花烬繁更深不假烛伏枕泪双防游子【送樊侍御赴汉中判官】归期【愁坐】天清【伤春】楼静【西阁夜】渐惜【遣愁】何湏【日暮】更深【舟月对驿近寺】伏枕【九日】
　　荡子不还乡中宵泪满牀但惊飞熠燿莫学野鸳鸯云卧衣裳冷风生锦绣香浪传乌鹊喜特地引红妆荡子【冬晩送长孙渐舍人】中宵【暮春题瀼西新赁草屋】但惊【秋日荆南送薛明府】莫学【数陪李梓州泛江】云卧【游龙门奉先寺】风生【陪王使君晦日泛江】浪传【得弟消息】特地【陪柏中丞观宴将士】
　　轻舟送别筵忽已岁时迁春草何曾歇王孙若个边经心石镜月偷眼艳阳天莺入新年语凄凉忆去年轻舟【泛江送魏仓曹还京】忽已【歴歴】春草【秋日防府咏怀】王孙【哭李尚书之芳】经心【春日江村】偷眼【数陪李梓州泛江】莺入【伤春】凄凉【倚杖】
　　门径从榛草蛛丝仍未收仳离放红蘂萧索倚朱楼寒日经檐短飞虫满院游镜中衰谢色一月不梳头门径【畏人】蛛丝【独立】仳离【一百五日夜对月】萧索【西阁】寒日【寄杜位】飞虫【落日】镜中【览镜】一月【屏迹】
　　无题【九首】
　　篱中秀色畵屏纡春日兼蒙暄暖扶传语风光共流转敢论松竹久荒芜旧来好事今能否昨夜邀欢乐更无囘首可怜歌舞地阆风圃与蓬壶
　　篱中【寒雨朝行视园树】春日【岳麓山道林二寺行】传语【曲江】敢论【将赴成都草堂途中有作】旧来【因许八奉寄江寜旻上人】昨夜【戏赠阌郷秦少公】囘首【秋兴】阆风【防州歌】
　　乘兴还来看药栏兴来今日尽君欢数廻细冩愁仍破百遍相过意未防复有楼台衔暮景也从江槛落风湍却嫌脂粉污颜色胜里金花巧耐寒
　　乘兴【有客】兴来【九日蓝田崔氏庄】数廻【野人送朱樱】百遍【遣闷呈路十九曹长】复有【院中晩晴怀西郭茅舍】也从【将赴成都草堂途中有作】却嫌【虢国夫人】胜里【人日】
　　楼上炎天冰雪生山头落日半轮明青袍白马有何意湖水林风相与清语尽还成开口笑谁家巧作断肠声此心炯炯君应识巫峡泠泠非世情
　　楼上【江陵节度新楼成】山头【越王楼歌】青袍【至后】湖水【书堂饮既夜复邀李尚书下马月下】语尽【醉为马坠诸公携酒相看】谁家【吹笛】此心【偪仄行赠毕曜】巫峡【愁】
　　指防银缾索酒尝玉盘锦席高云凉烟绵碧草萋萋长雨裛红蕖冉冉香密叶曾经宿鸾鳯秋风此日洒衣裳百年未见欢娱毕暂醉佳人锦瑟傍
　　指防【少年行】玉盘【章梓州橘亭饯成都窦少尹】烟绵【乐游园歌】雨裛【狂夫】密叶【古柏行】秋风【七月一日题终明府水楼】百年【相逢歌赠严别驾】暂醉【曲江对雨】
　　朱栱浮云细细轻不劳钟鼓报新晴水光风力俱相怯落絮游丝亦有情纵酒欲谋良夜醉系帆何惜片时程合欢却笑千年事遮莫邻鸡下五更
　　朱栱【江陵节度新楼成】不劳【院中晩晴怀西郭茅舍】水光【风雨看舟前落花】落絮【白丝行】纵酒【腊日】系帆【酬郭十五受判官】合欢【陪李七司马皁江上观造竹桥】遮莫【书堂饮既夜复邀李尚书下马】
　　却教江汉客魂消漏泄春光有柳条着处繁华矜是日天涯霜雪霁寒宵至今梦想仍犹在忆昨欢娱常见招心折此时无一寸始知嬴女善吹箫
　　却教【承闻河北诸道节度入朝】漏泄【腊日】着处【清明】天涯【阁夜】至今【忆昔行】忆昨【春日戏题恼郝使君兄】心折【冬至】始知【玉台观】
　　愿吹野水注金杯恐失佳期后命催返照入江翻石壁行云几处傍琴台无边落木萧萧下但见羣鸥日日来不有小舟能荡浆一生襟抱为谁开
　　愿吹【苏端薛复筵简薛华醉歌】恐失【送李八秘书赴杜相公幕】返照【返照】行云【野老】无边【登高】但见【客至】不有【城西陂泛舟】一生【奉侍严大夫】
　　楚女腰肢亦可怜封书寄与泪潺湲萦窻素月垂文练糁径杨花铺白氊碧瓦朱甍照城郭青蛾皓齿在楼船更为后会知何地唤取佳人舞绣筵
　　楚女【清明】封书【因许八寄江宁旻上人】萦牕【湖城东遇孟云卿】糁径【絶句漫兴】碧瓦【越王楼歌】青蛾【城西陂泛舟】更为【送路六侍御还朝】唤取【江畔独步寻花】
　　莫厌伤多酒入唇才倾一盏即醺人明眸皓齿竟何在白水青山空复春磵道余寒歴冰雪柴门空闭锁松筠蜜蜂蝴蝶生情性何异飘飘托此身
　　莫厌【曲江】才倾【拨闷】明眸【哀江头】白水【寄常征居】磵道【题张氏隐居】柴门【崔氏东山草堂】蜜蜂【风雨看舟前落花】何异【燕子来舟中作】











　　香屑集巻十八
　　自题香屑集巻末【十二首】
　　小碎诗篇取次书吟看句句是琼琚王杨卢骆当时体管领春风总不如
　　小碎【元稹小碎】吟看【白居易见尹公亮新诗偶赠絶句】王杨【杜甫戏为六絶句】管领【王建赠薛涛】
　　未媿金銮李谪仙裁霞曵绣一篇篇莫嫌无事闲消日更把前题改数联
　　未媿【徐夤咏冩真】裁霞【方干宋从事】莫嫌【来鹄洞庭隐】更把【郑谷中年】
　　自书自勘不辞劳心路玲珑格调高知叹有唐三百载劣于汉魏近风骚
　　自书【白居易题诗屏风絶句】心路【方干赠美人】知叹【李洞赠徐山人】劣于【杜甫戏为六絶句】
　　甘得贫闲味甚长书家院里徧抄将可怜馔玉烧兰者却笑雕花刻叶忙
　　甘得【韩偓秋深闲兴】书家【花蕋夫人宫词】可怜【释齐已荆门病中】却笑【司空图力疾山下吴邨看杏花】
　　日日成篇字字金酒浓花暖且闲吟诗中得意应千首颇学阴何苦用心
　　日日【方干越中逢孙百篇】酒浓【罗隐寄前户部陆郎中】诗中【姚合寄东都分司白賔客】颇学【杜甫解闷】
　　五色毫端弄逸才绮罗长拥乱书堆比于黄绢词尤妙明媚谁人不看来
　　五色【方干再题路支使南亭】绮罗【鱼机夏日山居】比于【陆龟蒙顾道士弟子乞铭于袭美】明媚【周朴桃花】
　　多少鱼笺冩得成直应天授与诗情阳春唱后应无曲尽是人间第一声
　　多少【刘兼到郡后有寄】直应【陆龟蒙送孙发百篇游天台】阳春【黄滔酬杨学士】尽是【崔涂声】
　　天生旧物不如新裁剪烟花笔下春谁许风流添兴咏酒垆犹记姓黄人
　　天生【温庭筠添声杨柳枝词】裁剪【张乔赠河南诗友】谁许【韩溉竹】酒垆【胡宿感旧】
　　家在松江白浪头黄昏独坐海风秋蜀牋冩出篇篇好减得愁人一夕愁
　　家在【吴融坤维军前寄江南弟兄】黄昏【王昌龄从军行】蜀牋【白居易答李六使君见和忆吴中旧游】减得【殷文圭八月十五夜】
　　黄昏哭向野田春三十功名志未伸采得百花成蜜后不知辛苦为何人
　　黄昏【王建自伤】三十【司空图牓下】采得【罗隐蜂】不知【高骈太公庙】
　　捣麝成尘香不灭蟾光一百度曾圆此生只是偿诗债留与工师播筦弦
　　捣麝【温庭筠达摩支曲】蟾光【刘兼送文英大师】此生【司空图白菊杂书】留与【汤悦奉和送邓王牧宣城】
　　总向红牋冩自随嘲花咏水赠蛾眉春风犹自疑联句未有侬家一首诗
　　总向【元稹寄旧诗与薛涛】嘲花【白居易仙亭同诸客醉作】春风【李商隐过招国李家南园】未有【薛能柳枝词】
　　香屑集巻末
