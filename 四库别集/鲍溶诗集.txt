　　钦定四库全书　　　　　集部二
　　鲍溶诗集　　　　　　　别集类一【唐】
　　提要
　　【臣】等谨案鲍溶诗集六巻集外诗一巻唐鲍溶撰溶字徳源唐元和四年进士唐书无传其事迹已不可考溶诗在后世不甚着然张为作主客图以溶为博解宏拔主以李羣玉为上入室而为与司马退之二人同居入室之列则当时固絶重之也其集宋史馆旧本五巻讹题鲍防曽巩始据唐文粹唐诗类选考正之又以欧阳修本防校増多三十三篇合旧本共二百三十三篇厘为六巻晁公武读书志仍作五巻称惟存一百九十二篇余皆佚此本为江南叶裕家所钞首有曽巩校上序今核所録惟集外诗一巻与曽巩序新増三十三首之説合其正集比巩序多一巻而诗止一百四十五首盖旧本残缺传写者离析其巻帙以足巩序之数而忘外集一巻本在六巻中也全唐诗所録较此本多十六首较晁本多二首而较曽本尚少三十九首则其集之佚者多矣乾隆四十六年四月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀








　　鲍溶诗集原序
　　鲍溶诗集六巻史馆书旧题云鲍防集五巻崇文总目叙别集亦然知制诰宋敏求为臣言此集诗见文粹唐诗类选者亦称鲍溶作又防之杂感诗最显而此集无之知此诗非防作也臣以文粹类选及防杂感诗攷之敏求言是又得防知政事欧阳修所藏鲍溶集与此集同然后知为溶集决也史馆书五巻总二百篇欧阳氏书无巻第才百余篇然其三十三篇史馆书所无今别为一巻附于后而总题曰鲍溶诗集六巻盖自先王之泽熄而诗亡晚唐以来作者嗜文辞抒情思而已然亦徃徃有可采者溶诗尤清约严谨而违理者少近世之能焉者也故旣正其谬误又着其大者以传焉臣巩谨序



　　钦定四库全书
　　鲍溶诗集巻一
　　古意
　　女萝寄青松绿蔓花绵绵三五定君婚结发早移天肃肃羔鴈礼泠泠琴瑟篇恭承采蘩祀敢效同车贤皎日不留景良辰如逝川愁心忽移爱花貌无归妍翠袖皓珠粉碧阶封緑钱新人易如玉废瑟难为寄谢蕣华木荣君香阁前岂无揺落苦贵与根蒂连希君旧光景照妾薄暮年
　　萧史图歌
　　霜绡数幅八月天防龙引凤堂堂然小戴萧仙穆公女随仙大归玉京去仙路迢遥烟防重女衣清净云三素胡髯毵珊云髻光翠蕤皎洁琼华凉露痕烟迹渍红貌疑别秦宫初断肠此天每在西北上紫霄洞客晓烟望
　　防仙歌
　　轻轻蒙蒙龙言鳯语何从容耳有响兮目无踪杳杳黙黙花张锦织王母初自昆仑来茅盈王方平在侧青毛仙鸟衔锦符谨上阿母环起居王母书始知仙事亦多故一隔绛河千嵗余详玉字多喜气瑶台明月来堕地冠剑低昻舞蹈频礼容尽若君臣事愿言小仙艺名姓许飞琼洞阴玉磬敲天声乐王母一送玉杯长命酒碧花醉灵扬扬笑赐二子长生方二子未及伸拜谢苍苍上兮皇皇下
　　李夫人歌
　　璿闺羽帐华烛陈方士夜降夫人神葳防半露芙蓉色窈窕将期环佩身丽如三五月可望难亲近嚬黛含犀竟不言春思秋怨谁能问欲求巧笑如生时歌尘在空瑟衔丝神来未及梦相见帝比初亡心更悲爱之欲其生又死东流万代无回水宫漏丁丁夜向晨烟消露散愁方士
　　水殿采菱歌
　　宫鸦呌赤光潮声入宫宫影凉火华啼露巻横塘金堤四合宛柔扬美人荷裠芙蓉装柔荑萦雾棹龙航采莲一声吴态长青丝结眼捕鸳鸯
　　周先生画洞庭歌
　　江南客水为乡舟为宅能以笔锋知地脉闲分楚水入丹青不下北堂临洞庭水文不浪烟不动木末棱棱山碧重帝子应哀窈窕云客人似得婵娟梦六月火光衣上生斋心寂听潺湲声林氷揺镜水拂簟尽日独卧秋风清因逰洞庭不出户疑君如有长生路玉壶先生在何处
　　霓裳羽衣歌
　　玉烟生窗午轻凝晨华左耀鲜相凌人言天孙机上亲手迹有时怨别无所惜遂令武帝厌云韶金针天丝缀飘飘五声冩出心中见拊石喧金栢梁殿此衣春日赐何人秦女腰肢轻若燕香风闲旋众彩随聨聨珍珠贯长丝眼前意是三清客星宿离离绕身白鸾凤有声不见身出宫入征随伶人神仙如月只可望瑶华池头几惆怅乔山一闭曲未终鼎湖秋惊白头浪
　　寓兴
　　念来若望神追往如话梦梦神不无迹谁使烦心用鲁圣虚泣麟楚狂浪歌凤那言阮家子更作穷途恸
　　逰山
　　白道行深云云髙路弥细时时天上客遗路人间世烟花最深处井臼得空刺天寒鹤巢林石长泉脉闭神化万灵集心期一朝契不见金板书谁知阮家裔终期太古人问取松栢嵗
　　隋宫
　　御街多行客行客悲春风楚老防代人种田炀帝宫零落池台势髙低禾黍中
　　懐仙二首
　　昆仑九层台台上宫城峻西母持地图东来献虞舜虞宫礼成后回驾仙风顺十二楼上人笙歌沸天引徘徊扶桑路白日生离恨青鸟更不来麻姑断书信乃知东海水清浅谁能问
　　阆峯绮阁防千丈【一作昆仑九层防千丈】瑶水西流十二城曾见周灵王太子碧桃花下自吹笙
　　懐逺人
　　逺道在天际行客如浮云浮云不知归似我长望君秋至汉水髙南音何时闻瑶草难逺寄西风气氤氲常恐山岳逰不反鸾凤羣无厌坐迟人风惊斯文
　　懐尹真人
　　万里叠嶂翠一心浮云闲羽人杏花发倚树红琼顔流水杳冥外女萝阴荫间却思人间世多恐不可还青鸟飞难逺春云晴不闲但恐五云车山上复有山
　　秋晚铜山道中宿隐者
　　我乡山川遥秋晩空景促天明共霞散日落依鸟宿主人逃名子鹤发卧空谷野言得真风山貌宜古服喜于无声地暂傲羲皇俗秋窗照疎萤寒犬吠落木朝隐畱此处一防天边宿今忆见此时添悲览止足迟迟清夜昼幽路出深竹笑谢万户侯余将耻干禄
　　感怀
　　宿心不觉逺事去劳追忆旷古川上懐东流防时息门前青山路眼见归不得晓梦云月光过秋兰蕙色
　　经秦皇墓
　　左岗青虬盘右坂白虎踞谁识此中陵祖龙藏身处别为一天地下入三泉路珠华翔青鸟玉影耀白兔山河一易姓万事随人去白昼盗开陵冬火焚树哀哉送死厚乃是弃身具死者不复知回首汉文墓
　　将归旧山畱别孟郊
　　择木无利刃羡鱼无巧纶如何不量力自取中路贫前者不厌耕一日不离亲今来千里外我心不在身悠悠慈母心惟愿才如人蚕桑能防许衣服常着新一饭吐尺丝谁见此殷勤别君归耕去持火烧车轮
　　畱辞杜贠外式方
　　东风吹旅懐乡梦无夜无惭见君子堂贫思上归途海岳泛念深防尘复何须婆娑不材木屈曲无弧恻恻奉离尊承懽独向隅时当凤来日孰用鸡鸣夫回首九僊门皇家在玉壶慙非海人别泪下不成珠
　　长城
　　防公虏生人北筑秦民寃祸兴萧墙内万里防祸源城成六国亡宫阙防千门生人半为土何用空中原奈何家天下骨肉尚无恩投沙拥海水安得久不飜乘髙惨人神寒日易黄昏朽木贯折铁沙中自有言万嵗骊山下徒悲野火燔
　　蔡平喜遇河阳冯判官寛话别
　　一事东军正四年相逢且喜偃兵前看寻狡兔翻三窟见射妖星落九天江上栁营回鼓角河阳花府望神仙秋风萧瑟醉中别白马嘶霜雁呌烟
　　寄福州从事殷尧藩
　　越岭寒轻物象殊海城台阁似蓬壶防囬入市鲛绡女终嵗啼花山鹧鸪雷令剑龙知去未虎夷云鹤亦来无就中静事防宵话何惜双轮访病夫















　　鲍溶诗集巻一
　　钦定四库全书
　　鲍溶诗集巻二
　　壮士行
　　西方太白髙壮士羞病死心知报恩处对酒歌易水沙鸿嘷天末横剑别妻子苏君执节归班超束书起山河不足重重在遇知已
　　章华宫行
　　烟渚南鸿呼晓羣章华宫娥怨行云十二巫峯仰天緑金车何处邀云宿小腰婑堕三千人宫衣水碧顔青春岂无一人似神女忍使黛蛾常不伸黛蛾不伸犹自可春朝诸处门常鎻
　　倚瑟行
　　金舆传惊防浐水龙旗参天行殿巍左文皇帝右慎姬北面侍臣张释之因知髙处邯郸道寿陵已见生秋草万世何人不此归一言出口堪生老髙歌倚瑟流清悲徐乐哀生知为谁臣惊欢叹不可放愿赐一言释名妄明珠为日红亭亭水银为河玉为星泉宫一闭秦国防牧童弄火骊山上与世无情在速贫弃尸于野由斯生死茫茫不可知视不一姓君莫悲始皇有训二世哲君独何人至于斯灞陵一代无发毁俭风本自张廷尉
　　辞辇行
　　汉家代久淳风薄帝重防行极荒乐青娥三千奉一人班女不以色事君朝停玉辇诏同载三十六宫皆盼睐不惊六马缓天仪从容鸣环前致辞君恩如海深难竭妾命如花轻易絶愿陪阿母同小星敢使太阳齐万物周末幽王不可宗妾闻上圣遗休风五更三老侍白日八十一女居深宫愿将辇内有余席回赐忠臣妾恩泽一时节义动贤君千年名姓香氛氲渐台水死何伤闻
　　巢乌行
　　乌生防子林萧条雄乌求食雌守巢夜愁风雨巢倾覆常见一乌巢下宿日长雏饥雄未逥雌乌下巢去哀哀野田春尽少遗谷寻食不得饥飞来黄雀亦引数青雀雀飞未逺乌惊落既分青雀噉尔雏尔雏虽长心何如将飞不飞犹未忍古瑟冩哀哀不尽杀生养生复养生呜呜啧啧何时平
　　姑苏宫行
　　姑苏宫九层金台半虚空雕楹璇题鬭皎洁中有妖姬似明月西见洞庭秋镜开水华百里盘宫来越王采女能水戱仙舟如龙旌曵翠羽葢晴翻橘柚香玉笙夜送芙蓉醉归帆平静君无劳还从下下上髙髙
　　悲哉行
　　促促晨复昏生死同一源贵年不惧老贱者伤乆存朗朗哭前歌绛旌引幽魂来为千金子去卧百草根黄土塞生路悲风送回辕金鞍旧良马四頋不入门生结千嵗念荣华及百孙黄金买性命白刃酬一言宁知北山下松栢侵田园
　　元日早朝行
　　乾元发生春为宗盛徳在天斗建东东方嵗星大明宫南山喜气揺晴空望云五等舞万玉献夀一声出千峯文昌垂彩礼乐正太白下直旌旗红旌旗不断春风前直如朱绳非尔妍
　　秋懐五首
　　促促生有涯营营意无限无限意未伸有涯生已晩恩荣不可恃天道归寸管老如影随人时若车下坂行者归期尽居人心更逺凉风日萧条亲戚长在眼多忧知无奈圣贤莫能免客鸟投本枝生生复深浅
　　其二
　　秋晓客迢迢月清风楚楚草虫夜侵我唧唧牀下语流年白日驰防愿不我与心如缫丝纶展转多头绪凭觞散烦襟援瑟清夜拊回感帝子心空堂有烟雨丝减悲不减器新声更古一有余哀何况二十五
　　其三
　　九月夜如年幽房劳别梦不知别日逺夜夜犹相送玉牀暗虫响锦席寒泪冻明镜失旧人空林误归凤新年堪爱惜锦字亦珍重一念皎皎时幽襟非所用
　　其四
　　金气白日来疎黄满河闗平居乏愉恱况复身险艰一意思乡苦一望客人还两心四海中谁不伤朱颜双燕不巢树浮萍不在山性命君由天安得易其间休悲砌虫苦此日无人闲
　　其五
　　龙荒变露色燕雁南为客游子声影中涕零念离析四时如车马转此今与昔往叹在空中存事委幽迹翩翩日敛照朗朗月系夕物生春不畱年壮老还迫天机杳何为长夀与松栢
　　秋夜对月怀李正封
　　援琴怅独立髙月对秋堂美人逺于月徒望空景光坐忆执手时七起凄凉平生知音少君子安可忘客意如梦寐路岐遍四方日逺迷所之满天心暗伤主奉二鲤鱼中含五文章惜无千金答愁思盈中肠此夕临风叹零露沾衣裳
　　庐山石镜
　　东岩采薇人岩际朝见月怪堕幽萝间非时更澄彻緑萝就玉兔再与髙鸟歇清光照掌中始悟石上发谁传阴阳火铸此天地物深影藏半山虚轮带凝雪早回谢公赏今遇樵夫说白日乘防霞翩翩对容髪我图辨鬼魅信美畱烟阙形神乍相逢竟夕难取别如其终年照可化黄金骨
　　与峨眉山道士期尽日不至
　　倾景安再中人生有何常胡为少君别风驭峩眉阳结我千日期青山故人堂期尽师不至望云空烧香顾慙有限身易老白日光怀君屡惊叹支体安能彊往闻清修箓未防服食方瑶田有灵芝眼见不得尝玉壶贮天地嵗月亦已长昔用壶中景东溟又堪伤寄言赤玉箫夜夜吹清商
　　述徳上太原严尚书绶
　　帝命河岳神降灵翼轩辕天王委管籥开闭秦北门顶戴日月华沾濡雨露恩甲马不及汗天骄自亡魂青塜入内地黄河穷本源风云侵气象鸟兽翔旗旛军人歌凯旋长劒倚昆仑终古鞭血地到今耕稼繁樵客天一畔何由拜旌轩愿请执御臣为公动朱幡岂令羣荒外尚有辜帝恩愿陈田舍歌暂息四座喧条桑去附枝薙草絶本根可惜汉公主哀哀嫁乌孙
　　山中懐刘修
　　松老秋意孤夜凉吟风水山人在逺道相忆中夜起春光如不至幽兰含香死响象离鹤情念来一相似月斜掩扉卧又在梦魂里
　　塞下
　　北风号蓟门杀气日夜兴咸阳三千里驿马如饥鹰行子久去乡逢山不敢登寒日惨大野隂云若飞鹏西北防秋辈麾幢宿层层匈奴天未防战皷长登登汉卒马上老繁缨空丝绳诚知天所骄欲罢又不能
　　送僧南游
　　且攀隋宫栁莫忆江南春师有懐乡志未为无事人













　　鲍溶诗集巻二
　　钦定四库全书
　　鲍溶诗集巻三
　　行路难
　　玉堂向夕如无人丝竹俨然宫商死细人何言入君耳尘生金樽酒如水君今不念嵗蹉跎鴈天明明凉露多华灯青凝久照夜防僮窈窕虚垂萝入宫见妬君不察暮入此地生风波此时不乐早休息女顔易老君如何
　　子规
　　中林子规啼云是古蜀帝蜀帝胡为鸟惊急如罪戾一啼艶阳节春色亦可替再啼孟夏林宻叶堪委翳三啼凉秋晓景物生意细四啼冥冬云物惨不霁芸黄壮士发沾洒幽姬袂悲深寒鸟雏哀掩病鹤翅胡为托幽命庇质无定毳戚戚含至寃卑卑忌羣势吾闻凤皇长羽族皆受制盍分翡翠毛使学鹦鹉慧敌怨不在弦一哀尚能继那令不知休泣血经世世古风失中和衰代因郑卫三叹尚淫哀向渴嘻流涕如因异声感乐与中肠契至教一昏芜生人遂危脆古意叹通近如上青天际荼蓼久已甘空劳堇葵惠谁闻子规苦思与正声计
　　秋夜闻郑山人弹楚妃怨
　　明月揺落夜深堂清净中间楚妃奏十指哀婵娟寥寥夜含风荡荡意如泉寂寞物无象依稀语空烟旅人多西望客雁难南前由来感神事岂为无情传容华能防时不再来者年此夕河汉上双星含凄然
　　忆旧逰
　　忆求无何乡了在赤谷村仙人居其中将往问所存日入蒙汜宿石烟抱山门明月久不下半峰照啼猿堂上白鹤翁神清心无烦斋心侍席前跪请长生恩云昔崆峒老何词受轩辕从星使变化任日张乾坤若到旧乡里宛如曾讨论风移嵓花气珠贯金经言凉夜惜易尽青烟谢晨喧自唯腥膻体难久畱其藩防世身在梦愚智相忧寃叹息防晚寤防师招其魂至今瑶华心每想清水源
　　白露
　　清蝉暂休响丰露还移色金颷爽晨华玉壶増夜刻已低疎萤焰稍减哀蝉力迎社促燕心助风劳雁翼一悲纨绮情再想清浅忆髙髙拜月归轧轧挑灯织盈盈玉盘泪何处无消息
　　经隐叟
　　行踏门外泉坐披牀上云谁将许由事万古畱与君虚洞闭金鎻蠧简藏鸟文萝景深的的蕙风闲薰薰余有世上心此来未及羣殷勤讳名姓莫遣樵客闻
　　秋日山中懐李端公益
　　旧事与日逺秋花仍旧香前年绣衣客此节过此堂侍臣不自髙笑脱绣衣裳眠云有余意入鸟不乱行我恐云岚色损君鞍马光君言此何言且共覆前觞古人重一笑买日轻金装日尽秉烛游千年不能忘君言此何言明日皆异乡明日非今日山下道路长一从下山来天地再炎凉此中防难得梦君马黄
　　拟古苦哉逺征人
　　征人歌古曲携手上河梁李陵死别处窅杳冥乡忆昔从此路连年征鬼方久行迷汉厯三洗氊衣裳百战身且在防功信难忘逺承云台议非势孰敢当落日吊李广白身过河阳闲弓失月影劳剑无龙光去日始束发今来发成霜虚名乃闲事生见父母乡掩抑大风歌徘徊少年塲诚哉古人言鸟尽良弓藏
　　悼豆卢策先辈
　　防车出东门生时马无力何处入黄泉嵩髙山西北室人万里外久望君官职今与牵衣儿飜号死消息平生江海上我不空相识逺客迷畏途孤鸿伤一翼行将鸡黍祭巳是乌鸢食劝酒执御郎行人有哀色先悲三尺土经嵗哭不得眼前双双流故袂安可拭一拜隔千里生人意何极唯有阳春曲永播清玉徳
　　首夏
　　昨日青春去晚峯尚含妍虽留有余态脉脉防忧煎幽人惜时节对此感流年
　　寄天台凖公
　　赤城桥东见夜月佛垅寺边行月僧闲踏莓苔绕琪树海光清净对心灯
　　送僧东逰
　　风流东晋后外学入僧家独唱郢中雪还逰天际霞云村共香饭水国渝秋花景物添新致前程讵可涯
　　送僧之宣城
　　昔从谢太守宾客宛陵城有日持斋戒髙僧识姓名秋风送客去安得尽忘情
　　宣州北楼昔从顺阳公防于此
　　诗楼郡城北窗牖敬亭山防歩尘埃隔终朝世界闲凭师看粉壁名姓在其间
　　东髙峯
　　东亭最髙峙春树绕山腰画里青鸾客云中碧玉箫秋风若西望为我一长謡
　　禅定寺经院
　　莲花不朽寺雕刻满山根石汗知天雨金泥落圣言思量施金客千古独消魂
　　范传真侍御累有寄因奉酬十首
　　昨日新花红满眼今朝美酒绿畱人更宜明月含芳露凭仗萧郎夜赏春
　　白雪剪花朱蜡蒂折花传笑惜春人请君向日留明日一醉春风莫厌频
　　云髻凤文细对君歌少年万金酬一愿可惜十千钱玉管倾杯乐春园鬭草情野花无限意处处逐人行闻道中山酒一杯千日酲黄莺似传语劝酒太叮咛红袂歌声起因君始得闻黄昏小垂手与我驻浮云相劝醉年华莫醒春日斜春风宛陵道万里晋阳花碧緑草萦堤红蓝花满溪愿君常践踏莫使暗萋萋萋萋巫峡云楚客莫留恩嵗久晋阳道谁能向太原嵗酒劝屠苏楚声山鹧鸪春风入君意千日不湏防















　　鲍溶诗集巻三
　　钦定四库全书
　　鲍溶诗集巻四
　　越女词
　　越女芙蓉装浣纱清浅水忽惊春心晩不敢思君子君子纵我思宁来浣溪里
　　弄玉词二首
　　素女结念飞天行白玉参差凤凰声天仙借女双翅猛五灯绕身生入烟去无影
　　三清弄玉秦公女嫁得天上人琼箫璧月唤朱雀防手上谒玉晨君夫妻同夀万万青春
　　山行经樵翁
　　我心劳我身逺道与谁论心如木中火忧至常自燔披访结恩地世人轻报恩女无良媒识知入何人门寒日行深山路由谷中村田翁采樵熟男女讴吟喧借问身命谋上言媿乾坤时清公赋薄力勤地利繁下念草木年坐家见重孙举案馈賔客糟浆盈陶樽醉闲鹿裘煗白髪舞轩轩仰羡太古人余将破行辕遑遑问身事师友难为言离歌又行去落日低寒泉
　　途中旅思二首
　　喔喔鸡鸣晓萧萧马辞草草名利区居人少于客生期三万日童髦半虚掷脩短命半中忧欢复相敌朝提黄金爵暮造青松宅来往日相悲北邙田土窄峩峩西天岳锦绣明翠壁中有不死乡千年无人迹心期周太子下马拜虚碧鹤驾如可从他年执烟策
　　星出方问宿睡眼始朦胧天光见地色上路车幢幢时物既老大众山何枯空青冥见古栢寥朗闻疎鸿独步天地间无因为君忠白毛寻人忧生此头髪中跃马非壮嵗报恩无髙功斯言化为火日夜焚深衷
　　旧镜
　　婵娟本家镜与妾归君子每忆并照时相逄明月里春风忽分影白日难依倚珠粉不结花玉珰宁辉耳心期不可见不保长如此华髪一欺人青铜化为鬼良人有归日肻学妖桃李瑶匣若浮云冥冥藏玉水侍儿不遣照恐学孤鸾死
　　宿悟空寺赠僧
　　劳者謡烛蛾致身何营营雪山本师在心地如镜清往与本师别人间买浮名朝光畏不久内火烧人情迷路喜未逺宿畱化人城前心宛如此了了随静生维持薝卜花却与前心行
　　感兴
　　幽人无名迹别易防则稀黄鹤亦姓丁寥寥何处飞时见海上山绕云心依依谅无驭风术中路愁虚归童发慕道心壮年堕尘机白日不饶我如今事皆非羣羊化石尽双鳬与我违【阙】岳黄金富轩辕晓霞衣谁令日在眼容色烟云微
　　秋思
　　楚客秋更悲皇皇无声地时无无事人我命与身异良时如飞鸟回掌成故事蹉跎秋定还凝冽坚冰至人生不期老华发谁能避感此惜壮年壮年少为贵我生虽努力荣途难自致徒为击角歌且慙雕剑字吾师罕言命感激潜伤思
　　客舍逢乡人旋别
　　惊鸿一断行天逺防无因无因忽相防感叹若有神我乡路三千百里一主人一宿独何恋何况旧乡邻牢落嵗华晏相怜客中贫迎霜君衣暖与我同一身谁在天日下此生能不勤青萍寄流水安得长相亲明发更逺道山河重苦辛
　　郊天回
　　日动萧烟上泰坛帝从黄道整和銮风前貔虎回雕仗云里神龙起画竿金鸟赦书鸣九野玉山夀酒舞千官始知报本终朝礼旧典时巡只自难
　　温泉宫
　　忆昔开元天地平武皇十月幸华清山蒸隂火云三素日落温泉鸡一鸣防羽鸟仙歌不死翠霓童妾舞长生仍闻老叟垂黄发犹说龙髯缥缈情
　　寄归
　　塞草黄来见雁稀陇云白后少人归新丝强入未衰鬓别泪应沾独宿衣防夕精诚拜初月每秋河汉对空机更看出猎相思苦不射秋田朝雉飞
　　赠逺
　　辛苦闗西车骑官防年旌节客河兰金泥舞虎精神暗银缕交龙气色寒欲和古诗成窦锦倍悲秋扇损齐纨莫劳鴈足传书信愿向凌烟阁上看
　　隋帝陵下
　　白露沾衣隋主宫云亭月馆楚淮东盘龙楼舰浮寃水雕锦帆幢使乱风长夜应怜桀何罪吿成合笑禹无功伤心近似骊山路陵树无根秋草中
　　洛阳春望
　　五凤楼南望洛阳龙门回合抱苍苍受朝前殿云霞煗封岳行宫草木香四海为家知徳盛二京有宅卜年长东人犹忆时巡礼愿觐元和日月光
　　始见二毛
　　髪迎忧光色防衰华因镜强相看百川赴海返潮易一叶报秋归树难初弄藕丝牵欲断又惊机素剪仍残顔生岂是光隂晩余亦何人不自寛
　　巫山怀古
　　十二峯峦鬭翠微石烟花雾犯容辉青春楚女妬云老白日神人入梦稀银箭暗凋歌夜烛珠泉频防舞时衣谁伤宋玉千年后畱得青山辨是非
　　九日与友人登髙
　　云木疎黄秋满川茱茰风里一樽前防回为客逢佳节曽见何人再少年霜报征衣冷针指雁惊幽梦泪婵娟古来醉乐皆难得畱取穷通付上天
　　赠扬錬师
　　紫烟衣上绣春云清隠山书小篆文明月在天将凤管夜凉吹向玉晨君
　　玉清坛
　　上清宫里女玉色楚人多西信无因得东逰奈乐何
　　答客
　　竹间深路马惊嘶独入蓬门半似迷劳问圃人终嵗事桔橰声里雨春畦
　　隋宫
　　桺塘烟起日西斜竹浦风回雁弄沙炀帝春逰古城在坏宫芳草满人家
　　送僧文江
　　吴王剑池上禅子石房深久慕白云性忽劳青玉音孤髙知胜鹤清雅似闻琴此韵书珍重烦师出定吟




　　鲍溶诗集巻四
　　钦定四库全书
　　鲍溶诗集巻五
　　古意
　　重锦化为泥剪刀误人事夜裁逺道书剪破相思字妾心不自信逺道终难寄客心固多疑肻信非人意万里不言逺归书长相次可即由此书空房无忌讳
　　山中冬思二首
　　山深先冬寒败叶与林齐门巷非世路何人念穷栖哀风破山起夕雪误鸣鸡巢鸟侵旦出饥猿无声啼晨兴动烟火开云伐氷溪老木寒更痩隂云晴亦低我贫自求力顔色常低迷时思灵台下游子正凄凄
　　其二
　　雪壮氷亦坚冻涧如平地幽人毛褐暖笑就糟牀醉唤人空谷应开火寒猿至拾薪煮秋栗看鼎书古字忽忆南涧游衣巾多云气露脚寻逸僧谘量意中事
　　读史
　　鬼书报秦亡天地亦云闭赤龙吟大野老母哭白帝苍苍无白日项氏徒先济六合已姓刘鸿门事难制坑降嬴政在衣锦人望替宿昔见汉兵龙蛇满旌棨始矜山可拔终叹骓不逝区区亚父心未防天人际萧张马无汗盛业垂千世
　　冬夜答客
　　冬日诚可爱不如夜漏多幸君霜露里车马犯寒过学耕不逢年莠败黍禾岂唯亲宾散鸟防移巢窠独见青松心凌霜庇柔萝壮日贱若此畱恩意如何因忆古丈夫一言重山河临风弹楚剑为子奏燕歌
　　宿吴兴道中苕村
　　浮客倦长道秋深夜如年久行惜日月常起鸡鸣前夕计今日程息车在苕川霜中水南寺金磬泠泠然畴昔此林下归心巢顶禅身依寤昏寐智月生虚圎羁旅违我程去畱难双全观身话往事如梦游青天明发止宾从寄声琴上弦聊书越人意此曲名思仙
　　代楚老酬主人
　　流水为我乡扁舟为我宅二毛去天逺几日人间客曈曈衔山景翔云迹从时无定心病处不暖席烦君问岐路为我生凄慼百年衣食身未死皆有役曽伤无遗嗣纵有复何益终古北邙山樵人卖松栢
　　沛中懐古
　　烟芜歌风台此是赤帝乡赤帝今已矣大风邈凄凉惟昔仗孤劔十年朝八荒人言生处乐万乗廵东方髙台何巍巍行殿起中央兴言万代事四坐沾衣裳我为异代臣酌水祀先王抚事复懐昔临风独彷徨
　　夏日华山别韩博士愈
　　别地泰华阴孤亭潼闗口夏日可畏时望山易迟久蹔因车马倦一逐云先后碧崖气争寒黄鸟语相诱三峯多异态逈举仙人手天晴捧日轮月夕弄星斗幽疑白帝近明见黄河走逺心不期来真境非我有鸟鸣草木下日息天地右踯躅因风松青冥谢仙叟不知无声泪中感一顔厚青霄上何阶别劔空朗扣故乡此闗外身与名相守迹比断根蓬忧如长饮酒生离抱多恨方寸安可受咫尺岐路分苍烟蔽回首
　　春日言懐
　　湛湛琴前酒期自赏青春胡为缄笑语深念不思身寂寂花舞多嘤嘤鸟言频心悲兄弟逺愿见相似人江界田土卑竞来东作勤嵗寒虚尽力家外无强亲杳窅青云望无途同苦辛
　　题吴征君岩居
　　尧泽润天下许由心不知真风存绵绵常与逹者期有道吾不仕有生吾不欺澹然灵府中独见太古时地脉发醴泉岩根生灵芝天文若通防星影应离离亭亭傅氏岩何独万古思
　　云溪竹园翁
　　硠硠云溪里翠竹和云生古泉积涧深竦竦如刻成楚客卧云老世间无姓名因兹千畆业以代双牛耕乱林不可畱寸茎不可轻风煗鬭出地仰齐故年茎幽室结白茆宻叶罗众清照水寒澹荡对山緑峥嵘苍松含古貌秋桂俨白英相看受天风深夜戞击声
　　窃覧都官李郎中和李舍人益酬张舍人静夏夜寓直思闻雅琴见寄
　　朝草天子奏夜语思忧琴因声含香气其韵流水音仙乐朱凤意灵芝紫鸾心翻然逺求友岂独双归林松吹暑中冷星花池上深倘俾有声乐请以丝和金
　　长安言懐
　　殷殷生念厚戚戚劳者多二时昼夜等百嵗讵防何日下文翰苑侧身识经过千虑恐一失翔阳已蹉跎临觞剪众忧静寄丝桐歌思归绕十指五声不相和暮天还巢翼明日陨叶柯髙谢岩谷人鹿衣带女萝生不去亲爱浮名若风波谁令不及此亲爱隔山河
　　秋思
　　胡风吹鴈翼逺别无人乡君近雁来处防回断君肠昔奉千日书抚心怨星霜无书又千日世路重茫茫燕国古佳丽蛾眉富春光自然君归晩花落君空房君若谓不死嵗晩双鸳鸯
　　归雁
　　南国春早暖渚蒲正月生东风吹鴈心上下和乐声绕水半空去拂云皆相迎如防失羣怨预有侵夜惊渺邈天外影支离塞中鸎自顾摧頽羽偏感南北情乍甘烟雾劳不顾龙沙荣虽乐未归意终不能自鸣喜去春月满归来秋风清啼余北窗梦望断阴山行不及瑶台燕寄身金宫楹
　　悲湘灵
　　山上凉月收日斜川风止娥皇五十弦秋深汉江水初因无象外牵感百忧里霜露结瑶华烟波劳玉指将随落月去又绕疎苹起哀响云合来清余桐半死女顔万嵗后岂复婵娟子不道神无悲那能久如此魂魄无不之九山徒相似没没竟不从唯伤逺人耳斑斑泪篁下空有学瑟鬼
　　闻蝉
　　髙蝉旦夕唳景物浮凉气木叶渐惊年锦字因络纬稍断当窗梦更凄临水意清香笋蒂风晓露莲花泪余引未全歇凝悲寻逈至星井欲望河月扇看藏笥谁念因声感放歌冩人事
　　懐幽期
　　清砧击霜天外发楚僧期到石上月寒峯深虚独绕尽夜水浅急不可越窅机冥智难思量无尽性月如空王眼界行处不着我天花下来唯有香我今胡为寄他乡
　　思琴髙
　　琴山人得仙去万古钓龙空有处我持曲钩思白鱼仙溪緑浄含秋虚天钧踪迹无遗余烧香寄影在岩树东礼海日鸡鸣初
　　得储道士书
　　婵娟春尽暮心秋邻里同年半白头为问蓬莱近消息海波平静好东游














　　鲍溶诗集巻五
　　钦定四库全书
　　鲍溶诗集巻六
　　寒夜吟
　　九衢金吾夜行行上宫玉漏遥分明霜飚乘阴扫地起旅鸿迷雪绕枕声逺人归梦既不成畱家惜夜欢心发罗幕画堂深皎洁兰烟对酒客防人战火扬光二三月细腰楚姬丝竹间白苎长袖歌闲闲岂识苦寒损朱颜
　　采莲曲二首
　　弄舟朅来南塘水荷叶映身摘莲子暑衣清净鸳鸯喜作浪舞花惊不起殷勤防惜纎纎指水菱初熟多新刺采莲朅来水无风莲潭如鉴松如龙夏衫短袖交斜红艶歌笑鬭新芙蓉戏鱼往听莲叶东
　　玉山謡奉送王隠者
　　凤皇城南玉山髙石脚耸立争雄豪攒峯胎玉气色润百泉透云流不尽万古分明对眼开五烟窈窕呈祥近有客师事金身仙用金买得山中田门开玉水灌芝草静醉天酒松间眠心期南溟万里外出山防遇光阴改水玉丁东不可闻氷华皎洁应如待秋风引我歌去来玉山防翠遥相催殷勤千树玉山顶碧洞寥寥寒锦苔
　　岐路
　　北风送微寒行李动逺程忧人席不煗残月马上明飘飖岐路间长见日初生重嶂晓色浅疎猿寒啼清人生能防许三十尘中行感此长叹息百年何所营
　　唐文粹中疎猿寒啼清下云世间多岐路常怨终身行回见四方人车轮无畱声空谷亦堪隠下田非懒耕古人有遗训饱食非亲荣我生礼义乡少小见太平圣贤犹羁旅况复非其名
　　陇头水
　　陇头水千古不堪闻生归苏属国死别李将军细响风凋草清哀雁落云
　　沙上月
　　黄昏潮落南沙明月光涵沙秋雪清水纹不上烟不荡平平玉田冷空旷
　　赠李黯将军
　　细栁连营石壍牢平安狼火赤星髙岩云入角雕龙爽寒日揺旗画兽豪捜伏雄儿欺魍魉射声游骑怯分毫圣人唯有河湟恨寰海无虞在一劳
　　人日陪宣州范中丞传正与范侍御传质宴
　　人日春风绽早梅谢家兄弟看花来吴姬对酒歌千曲秦女畱人酒百杯丝栁向空轻婉转玉山看日渐徘徊流光易去欢难得莫厌频频上此台
　　古鉴
　　古鉴含灵气象和蛟龙盘鼻护金波隠山道士未曽识负局先生不敢磨曽向春窗分绰约误回秋水照蹉跎世间纵有应难比十斛明珠酬未多
　　送王炼师
　　圣母祠中药树香邑君承命荐椒浆风云大感精神地雷雨频过父母乡尽日一川侵草緑回车二麦绕山黄野人久防神仙事敢奏歌钟庆万箱
　　送王损之秀才赴举
　　青门佩兰客淮水誓风流名在乡书贡心期月桂游平沙大河急细雨二陵秋感此添离恨年光不少畱
　　寄张十七校书李仁行秀才
　　去年八月此佳辰池上闲闲四五人久行月影愁迷梦误入花光笑认春一与清风上芸阁再期秋雨过龙津今年此日何由见蓬户萧条对病身
　　旧镜
　　团团铜镜似潭水心爱玉颜私自亲一经离别少年改难与清光相见新
　　忆郊天
　　忆向郊坛望武皇九军旗帐下南方六龙日驭天行徤神母呈图地道光浓暖气中生厯草是非烟里爱琼浆至今满耳箫韶曲徒羡瑶池舞凤皇
　　期尽
　　鱼鏁生衣门不开玉筐金月共尘埃青山石妇千年望雷雨曽知来不来
　　晩山蝉
　　山蝉秋晩妨人语云木寒来媿马嘶能问防时新碧树不知何日寂金闺若逢海月明千里莫忘何郎寄一题
　　秋暮送裴垍贠外刺婺州
　　婺女星边气不秋金华山水似瀛洲含香太守心清净去与神仙日日游
　　寄薛膺昆季
　　楚山清洛两无期梦里春风玉树枝何况芙蓉楼上客海门江月亦相思
　　杨真人箓中像
　　画中畱得清虚质人世难逢白鹤身应见茅盈哀老弟为持金箓救生人
　　寄卢给事汀吴员外丹
　　姓丁黄鹤辽东去客倩仙翁海上人闻道姓名多改变只今偕是圣朝臣
　　懐王直秀才
　　乡无竹圃为三径贫寄隣家已二年惟有素风身未坠世间开口不言钱
　　赠真公影堂
　　旧房西壁画支公昨暮今晨色不同逺客闲心无处所独添香火望虚空
　　赠僧戒休
　　风行露宿不知贫明月为心又是身欲问月中无我法无人无我问何人
　　秋夜怀紫阁峯僧
　　满山色应难见隔涧经声又不闻紫阁夜深多入定石台谁为扫秋云
　　酬江公见寄
　　曽答鴈门偈为怜同社人多慙惠休见偕得此阳春
　　送罗侍御归西台
　　归台新柱史辞府旧英髦劝酒莲幕贵望尘骢马髙诗情分绣叚剑彩拂霜毫此举闗风化谁云别恨劳
　　宿水亭
　　雕楹防槛压通波鱼鳞碧幕衔曲玉夜深星月伴芙蓉如在广寒宫里宿
　　寄峩眉山杨錬师
　　道士夜诵蘂珠经白鹤下绕香烟听夜移经尽人上鹤仙风吹入秋冥冥
　　寄海陵韩长官
　　吏散重门印不开玉琴招鹤舞徘徊野人为此多东望云雨仍从海上来
　　淮南卧病感路羣侍御访别
　　西台御史重难言落木疎篱绕病魂一望青云感骢马欵行黄草出柴门
　　题禅定寺集公竹院
　　公门得休静禅寺少逢迎任客看花醉随僧入竹行归时常犯夜云里有经声














　　鲍溶诗集巻六
　　钦定四库全书
　　鲍溶集外诗
　　经旧游
　　游鱼怀故池倦鸟怀故窠故山系归念行坐青巍峩羸马经旧途此乡喜重过居人无故老倍感别日多但见野中坟累累如青螺凉风日揺落桑下松婆娑叹息追古人临川泣东波古人无不死叹息欲如何朅来遂逺心黙黙存天和
　　过薛舍人旧隠
　　寝门来哭夜此月小祥初风意犹忆瑟萤光乍近书墙花爱露菊池月上钩鱼徒引相思泪防防东逝余
　　山居
　　窈窕垂涧萝防茸黄葛花鸳鸯怜碧水照影舞金沙
　　暮秋与裴居晦宴因见采菊花之作
　　菊花低色过重阳似忆王孙白玉觞今日王孙好收采髙天已下两回霜
　　望麻姑山
　　幽人往往懐麻姑浮世悠悠仙景殊自从青鸟不堪使更得蓬莱消息无
　　湖上望月
　　湖上清凉月更好天边旅人犹未归防见金波满还破草虫声畔露霑衣
　　襄阳懐古
　　襄阳太守沈碑意身后身前防年事湘江千嵗未为陵水底鱼龙应识字
　　秋夜对月寄僧特
　　忆见特公赏秋处凉溪看月清光寒今夕清溪又相映特公何处共团圆
　　望江中金山寺
　　一朶蓬莱在世间梵王宫阙翠云间近南秋水更清浅闻道游人未忍还
　　宿青牛谷梁錬师仙居
　　随云步入青牛谷青牛道士畱我宿可怜夜久月中行惟有坛边一枝竹
　　得僧书
　　身归紫霄岭书下白云来剪笋发寒字烧花芳夜雷想随香驭至不假定钟催
　　见袁徳师侍御说江南有仙檀花因以戏赠
　　寄说天坛花耐凉笑风含露对春光欲求御史更分别何似衣花嵗嵗香
　　和王璠侍御酬友人赠白角冠
　　芙蓉寒艶镂氷姿天朗灯深拔豸时好见吹笙伊洛上紫烟丹凤亦相随
　　送僧择栖游天台二首
　　身非居士常多病心爱空王稍觉闲师问寄禅何处所浙东青翠沃州山
　　金岭雪晴僧独归水纹霞彩衲禅衣可怜石室烧香夜江月对心无是非
　　上已日寄樊瓘樊宗宪兼呈上浙东孟巾丞简
　　世间褉事风流处镜里云山若画屏今日防稽王内史好将宾客醉兰亭
　　暮春戏赠樊宗宪
　　羗笛胡琴春调长美人何处乐年芳野船弄酒鸳鸯醉官路扳花騕褭狂应和朝云垂手语肻嫌夜色断刀光
　　酬王侍御
　　慙非青玉制故以赠仙郎希冀畱书閤提防在笔牀讵能辉绣服安得似芸香所报何珍重清明胜夜光寄宋申锡评事时从李少师移军回归
　　君逐元侯静虏归虎旗龙节驻春辉欲求岱岳燔柴礼巳锡鲁人缝掖衣长劔一时天外倚五云多绕日边飞心期共贺太平世去去故乡亲【一作其】食薇
　　夏日怀杜悰驸马
　　五月清凉萧史家瑶池分水种菱花回文地簟龙鳞浪交鏁天窗蝉翼纱闲遣青琴飞小雪自看碧玉破甘瓜仍闻圣主知书癖凤阁烧香对五车
　　鸎雏
　　双鸎衔野蝶枝上敎雏飞避日花隂语愁风竹里啼须防美人赏为尔好毛衣
　　上阳宫月
　　水北宫城夜柝严宫西新月影纎纎受环花幌小开镜移烛瑶房皆卷帘学织星边娥影静拜新衣上露华沾合裁班扇思行幸愿托凉风箧笥嫌
　　淮南卧病闻李相夷简移军山阳以靖东冦感激之下因抒长句
　　太白星前龙虎符元臣出将顺天诛敎闻清静萧丞相计立安危范大夫玉帐黄昏大刁斗月营寒晓小单于鲁连未必蹈沧海应见麒麟新画图
　　读淮南李相行营至楚州诗
　　阃外建牙威不宾古来戡难忆忠臣已分舟楫归元老更使熊罴属丈人象合教沧海晏青龙喜应太山春来年二月登封礼去合台星扈日轮
　　读李相心中乐
　　负海狂鲸纵巨鳞四朝天子阻时巡谁将侯玉乖南面几使戎车殷左轮久作妖星虚费日终归天洞亦何人果闻丞相心中乐上赞陶唐一万春
　　闻国家将行封禅聊抒臣情
　　云雨由来随六龙玉泥瑶检不干封山知槱柞新烟火臣望箫韶旧鼓钟清跸间过素王庙翠华髙映大夫松旅中病客谙尧曲身贱何由奏九重
　　和淮南李相公夷简喜平淄青回军之作
　　横笛临吹发晓军元戎幢节拂寒云捜山羽骑乘风引下濑楼船背水分天际兽旗揺火焰目前鱼甲动金文马毛不汗东方靖行见萧何第一勲
　　秋暮八月十五夜与王璠侍御赏月因怆逺离聊以奉寄
　　前月月明夜美人同逺光清尘一以间今夕坐相忘风落芙蓉露凝余绣服香
　　送萧世秀才
　　心交别我西京去愁满春魂不易醒从此无人访穷病马蹄车辙草青青
　　怀恵明禅师
　　秋天欲霜夜无风我意不在天地中雪山世界此凉夜宝月独照璢璃宫解空长老莲花手曽以佛书亲指授雪岭无人又问来十年夏腊平安否
　　吴中夜别
　　楚客秋思着黄叶吴姬夜歌停碧云声尽灯前各流泪水天凉冷鴈离羣
　　隋家井
　　玉钩栏下寒泉水金辘轳边照影人此水今为九泉路数枝花照数堆尘
　　寄王璠侍御求蜀笺
　　蜀川牋纸防云初闻说王家最有余野客思将池上学石楠红叶不堪书














　　鲍溶集外诗
