　　御制题宋版朱文公校昌黎集
　　校集都因考异诠【宋版朱文公所校韩文考异序云此集夲多不同惟近嵗南安军所刋方氏夲号为精善别有举正十巻其论去取多以祥符杭本嘉祐蜀本及李谢所据馆阁夲为定而尤尊馆阁夲】门人李汉更详编官书率就私书献杭夲应为蜀夲先【二语櫽括序语】无碍兼存期自择允为独出更谁肩一篇原道接孔孟见道因文启宋传【谓周程张朱五子】










　　钦定四库全书　　　　　集部二
　　原本韩集考异　　　　　别集类一【唐】
　　提要
　　【臣】等谨案原本韩集考异十巻宋朱子撰其书因韩集诸本互有异同方崧卿所作举正虽称防校众本弃短取长实则惟以馆阁本为主多所依违牵就即南山有高树诗之婆婆弄毛衣傅安道所举为笑端者亦不敢明言其谬是以覆加考订勒为十巻凡方本之合者存之其不合者一一详为辨证其体例本如陆德明经典释文但摘正文一二字大书而所考夹注于下于全集之外别行至宋末王伯大始取而散附句下别刋以行以其易于省览故流布至今不复知有朱子之原本其间讹脱窜乱颇失本来此本出自李光地家乃从朱子门人张洽所校旧本翻雕最为精善第一巻之末有洽补注一条称陪杜侍御游湘西两寺诗长沙千里平句千里当作十里言亲至岳麓寺见之方氏及朱子皆未知又第四巻末洽补注一条辨原性一篇唐人实作性原引杨倞荀子注所载全篇证方氏举正不悮朱子偶未及考又第七巻末有洽补注一条辨曹成王碑中搏力勾卒之义皆今本所未载其字为徐用锡所校防画不茍光地没后其板阙佚故传本颇少此本犹当日之初印毫无刓缺尤可贵也乾隆四十四年十一月恭校
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀



　　钦定四库全书
　　原本韩集考异巻一
　　宋　朱熹　撰
　　此集今世本多不同惟近嵗南安军所刋方氏校定本号为精善别有举正十巻论其所以去取之意又他本之所无也然其去取多以祥符杭本嘉祐蜀本及李谢所据馆阁本为定而尤尊馆阁本虽有谬误往往曲从他本虽善亦弃不录至于举正则又例多而词寡览者或颇不能晓知故今辄因其书更为校定悉考众本之同异而一以文势义理及他书之可证验者决之茍是矣则虽民间近出小本不敢违有所未安则虽官本古本石本不敢信又各详着其所以然者以为考异十巻庶几去取之未善者览者得以参伍而笔削焉
　　集序【方云序只云目为昌黎先生集诸本亦多无文字者今从之　后凡从方氏者不复论所不同者乃着之】门人李汉编【方云蜀本作朝议郎行尚书屯田员外郎史馆修撰上柱国赐绯鱼袋李汉编今本或有并序二字非是】生于【或无于字】来归【来或作求非是】皆捜【或无皆字】【方云音郭璞江赋云防滉囦是也或作沄非是】钧鸣【鸣方从杭蜀本作发　今按二字两通但作鸣则句响而宇稳耳故今定从诸本而特着方本所从以备参考后皆放此】武事【事阁本作士非是】不常【常方从杭本作赏云取汉书功盖天下者不赏之语　今按不赏乃蒯彻教韩信背叛之语而唐太宗亦尝自言武德末年实有功高不赏之惧施之于此既不相似且非臣子所宜言者李亦未必敢取以为用也当从诸本为正】陇西【或无此二字】失坠【方云左传国语多用失坠字或作坠失或无失字者皆非】七百【或作七百一十六或作七百三十八方氏考其数皆不合而姑从阁本杭本以为唐本旧如此既非文义所系今亦不能深考也】
　　第一巻
　　赋　古诗【宋莒公云冯章靖亲校旧毎巻首具列巻中篇目冯悉以朱墨灭杀之惟存其都凡集外别有目录一巻今按李汉所作序云总七百首并目录合四十一巻则正与冯合】
　　感二鸟赋　十一年【一或作五方云以诸谱考之作一为是】东西行者【阁杭本无行字方云考之礼记及公送温造序当有】于道【于杭本作之非是】百十【十或作千方云此专为选举而言也贞元九年应宏词者仅三十二人作十为是】偕进退【退上或再有偕字】名荐书【方从阁本名上有列字名下有于字　今按嘉祐杭本与谢本并无此二字语简而意巳足方本非是】以羽【以下或有其字】光耀如此【此下诸本有可以人而不如鸟乎一句方从阁本文粹删去　今按诸本所有之句乃全用大学传中语而意则异矣二本无之岂公晚觉其陋而自削之欤抑后之传者为贤者讳而删之也方从二本意则厚矣然凡读书者但当据其本文实事考评得失以自警戒乃为有益正不必曲为隠讳以启文过饰非之习也今此一句恐或公所自刋故且从方本云】　吾何归乎【此句或在茍有食其从之下】茍有【茍或作敬非是】羌永【羌或作差　今按作差固谬然羌乃发语之词施之句内似亦未安以上□反顾流涕之语推之则西路乃长安之路而此字当为浸渐愈益之意不知的是何字又恐或是逾字也】黄流【或作流黄】之何嘉【之或作其嘉或作憙非是】焉是【焉或作而】恒十年而【恒或作亘而或作以方云恒居邓切与亘竟之亘同班固叙传恒以年嵗选诗徙倚恒漏穷】策名于【策方从阁杭本作荣云公上宰相书非茍没于利荣于名也与此义通　今按唐人防字俗体从竹从宋亦有只从草者与荣字絶相近故阁本作荣盖传写之误耳方引荣于名亦与此语意不相似于或作与亦非是】昔殷之高宗【或云此句上当有在字或是念字由上句末有愚字相似而脱也】为之先信天同【先下或有容字信或作容皆非是方云汉郦食其传沛公吾所愿从游莫为我先韩语祖此】户说【说或作晓】惟得之而不能【惟方作虽　今按上文之意若曰天之生我必有所用何不力慕古人如傅说之徒而独怊怅于无位邪惟或者茍得其位而不能追配古人□如二鸟之空被荣宠乃是神之所戏耳故幸年嵗之未晚而庶几无慕于斯类也斯类盖并指二鸟与彼得之而不能者而言也惟字正是斡转处作虽即无力矣能或作孤亦非是】
　　复志赋　无解【解或作辞】孤嫠【谢作嫠孤】将就食于江之南【方从阁本无将字于下有大字或又无之字今详文势皆非是】非古训为【方从阁本古作诂为作焉非是】阅时【阅杭本作阙非是】身之【之或作而又或作之者皆非是】故吾【吾下或有志字非是】亦既【既或作冀】可迳【迳或作径】羌众【羌或作差非是】所驰【所或作四】附势【或作射利或只附字作射字】骋骛【骋或作驰方云楚词朝骋骛乎江皋作驰非是】慨余【慨或作嗟】之交【之或作而】大龟【大或作火】而愉【而或作之】谁无施而有获【方从阁本谁作惟下又有德字云李本谓陈无巳去德字今本复讹惟为谁其误甚矣　今按此句本用楚词孰无施而有报孰不殖而有获之语词意既有自来又与上下文势相应故嘉祐杭本与诸本多如此乃是韩公本文相传巳久非陈以意定也阁本之谬如此而方信之反以善本为误今不得而不辩也又嘉祐杭本世多有之而其不同处方皆不录岂其偶未见耶抑忽之而不观也】既劳【方无既字非是】不脩【脩方作循云唐人书脩近循楚词亦有误者　今按唐人书字之误方说是也然此乃脩误作循非循误作脩也脩犹脩好脩怨之脩盖因旧增新之意耳】之茫【之或作而】抱关之阨陋兮有肆志之扬扬【扬扬诸本多作阳阳方云后汉孔嵩传云晨门肆志于抱关史记晏婴传意气扬扬公当是用此语诗君子阳阳则注谓无所用其心非公所用字也】斯自讼【斯或作聊讼或作诵】
　　闵已赋　而则【而或作兮】独闵闵其曷巳【闵闵或作闷闷诸本句下有兮字下文隔句皆有兮字　今按洪庆善云欧宋皆无兮字后皆复添或云咸通本复志赋与此赋皆无兮字未知孰是】饮食【阁本无食字非是】何不【何下或有苦字】巳逺【逺或作还方云诗小雅焦赣易林逺字皆叶平声读作还者非】余壹不知【壹本多作岂方云阁杭本作壹旧监本潮本尚作一讹壹为岂自蜀本也檀弓云予壹不知夫丧之踊也韩语盖原此】本宜【本或作所】一违【违阁本作衰非是】人兮【诸本多无兮字】
　　别知赋【送杨仪之】　纷扰扰其【纷或作伊纷扰或作伊纷其或作而】咸喜【咸方作或非是】阨穷【穷或作塞】之难【之或作而】斯百一【斯或作在百一或作一旦皆非是方云陆机叹逝赋得十一于千百韩盖用此意】侣虫【侣或作旅】而罗【而或作以】不镜【镜或作考】以异【以或作于】烂漫【本或作烂熳或作澜漫云大水也】遂驾【遂或作卒】而回【而或作以】磝磝【或作嶅嶅】其相【其或作而下三语同】相摎【摎或作缪】云浩浩【云或作雪浩浩或作活活】来者之【方无者字或无之字皆非是】而无【而或作以】而掩【而或作其】
　　元和圣德诗　拜言【言下或有曰字】晦明【或作明晦】殿陛下【或无陛字】而其【而或作况】为解【解或作懈或作辞皆非是方云自左传请以曹为解迁固相承用之非一】警动【警或作惊方云洪曰惊流俗妄改也史记尊宠乐毅以警动燕齐义当用此】　即阼【阼或作祚方云史记文纪有皇帝即阼一全语实用阼字　今按阼谓东阶也作祚非是】近武【近或作其】十旅【十或作千方云按此专纪杨惠琳之乱也时严绶在河东表请讨之诏与天德军合击未尝他出师也十旅为正　今按周礼五人为伍五伍为两四两为卒五卒为旅则一旅五百人而十旅五千人也方说得之亦见以顺讨逆师不在众之意】血人【人或作入非是】曰随【曰方作日今按此乃述其诱啗士卒之词方本非是】汝鼓汝鼓【上鼔字或作伐或作桴或作击】读命【读或作续非是】不当【或作当不非是】脔防【防或作肉】帕首【方云荆公本音麦潮本亦然方言注络头帕头也音貃今多读作莫辖切公送李益郑权序皆用此语或作帓字盖二音通读　今按集韵帕莫白切无莫辖音帓莫葛切带也方说盖误】有恇其凶有饵其诱【凶方作胷今按此二句盖言有畏其暴者有贪其利者故从之者众耳非本心乐从也方本非是】徐壁【壁或作辟】规矩【规或作合】滥数【方云杭本三馆本文粹作蓝缕唐本作褴褛蜀本始作滥数校本多从之今姑存其旧　今按蓝缕无理滥数盖用左传数俘之语蜀本得之他本皆误】请讨【请或作乞】曰嘻【嘻方作嘉非是嘻叹辞也】殷其【或作殷殷或作其殷】或拔【拔或作披】是日【日或作曰】砧斧【方云砧当作枮与椹同战国策范睢曰臣之胷不足以当椹质要不足以待斧钺是也】如写【写或作雨方云写音湑蓼萧诗用韵如此作雨非是】争刌【争或作犹刌或作切皆非是仪礼有刌肺】其庾【其方作仓非是以上句偶之可见】幽恒青魏【或作魏幽恒青】怛威赧德【诸本作烜威赫德赧或作服方以文录定烜作怛以唐阁蜀本定赫作赧云公上尊号表有怛威愧德意与此同】其耦【耦或作数】甿畮【甿或作田】荐于【于或作飨】新宫【新或作閟非是】旂常【旂或作旗】宵升【升或作升方云楚词升皆作升他准此】紫焰【紫或作柴】饫沃羶芗【沃羶或作羶燎　今按饫沃之义未详或云当作饫厌亦未有所据也羶芗字见礼记云】赤麟【麟或作鳞】逶陀【逶或作頽】欢呀【欢或作叹】噎欧【欧或作呕方云呕俗字也】褰举【褰或作骞】日正当午【方云校本作日始东吐盖疑郊祀回车不应至午也然诸本皆同姑从之】通达今古【今或作先或作通今达古】听聪视明【或作视听聪明】耗于【或作无耗】有富无窭【方作富有无窭或作富有贫窭或作无有贫窭皆非是】余侮【余方作有非是】
　　琴操　将归操孔子之赵闻杀鸣犊作【诸本题义下皆有子注方云阁本只存题义唐本注与题义皆不出蜀本于注云上增又曰二字与题义皆夹注写以此见虽题义亦后人以琴操续补也欧宋荆公皆用阁本　今按欧本云此效蔡邕作十操事迹皆出蔡邕琴操云】狄之水【狄蜀本作秋　今按水经河水至东阿茌平等县东北流四渎津注云津西有四渎祠东对四渎口河水东分济水受河盖荥口水断不通始自是出与清水合沛渎自河入济水径周通故有四渎之名昔赵杀鸣犊孔子临河叹而作歌曰狄之水兮风扬波舟楫颠倒更相加归来归来胡为斯案临济故狄也是济所迳得其通称也又云济水迳临济县南详此则是济水自荥泽之下潜流至此四渎津口而后复出河又东分一支与之合流以过临济而为狄水故孔子临河不济而歌咏狄水即此东分之河复出之济也然此皆齐地今在济郓之间史记以为孔子自衞将西见赵简子则其道不当出此此又不可晓者今姑阙之以俟深于地理者正焉】归兮归兮【诸本兮作乎】　氛兮【氛或作气】云雨【云或作为或云上有为字】不中梁柱【不下或有能字非是方云太经梁不中柱不隆大厦微中平声读　今按此但言其木不堪作梁柱耳与太中字意异当只作去声读文意乃协】知将【知或作如】有【或作思非是】嗟余归辅【余归方作归余非是大扺方意尚异不问文意之如何惟作倒语者则必取之如下文我豳于家莫尔余追皆此类也】　以孳【孳或作滋】　目窈窈【方作窈揜揜或作目揜揜　今按下文有耳字正与目字相对窈窈二字比之揜揜似亦差胜】不日【日上或有见字】　我家于豳【方作我豳于家非是】承序【诸本序作绪方云商书丕承基绪然国语亦有奔走承序注谓承受事业次第也　今按序谓传授次第汉书多云朕承天序是也绪犹言统系方引商书之言是也二字义虽不同然用之于此似亦两通□国语承序乃谓承受政役之次第与汉书字同而意异方作序而引以为说则误矣】有岨【方云岨与阻同楚词汉书多用岨字今以平声读之非也】尔莫【尔或作人尔莫方作莫尔非是】　儿宁【儿方作母非是】　牧犊【或作沐渎】意气【或无气字】彼雉鸡【马大年云别本彼作此无鸡字而下语妃音嫓与雉叶】　且可绕树相随飞【且或作安又无绕树二字皆非是方云李陵诗长当为此别且复立斯须又古乐府与子如黄鹄将别复徘徊亦此意也】
　　南山诗【或只作南山一首无诗字】　东西两际海【方云史记春申君上秦昭王书王之地一经两海大康地记曰河北得水为河塞外得水为海　今按此与史记但皆极言其广耳不必曲引塞外之说也】挂一念【或作一念挂非是】尝升【尝方作常】澒洞【或作鸿洞方云淮南子澒蒙鸿洞王褒箫赋雄羽猎赋所用皆同唐人始兼用之杜诗鸿洞半炎方澒洞不可掇是也】天空【空或作宇】吐深【或作深吐】刻轹【轹或作铄方云史记酷吏传刻轹宗室】冰雪【雪或作路】危峨【危或作峞】恒高【方云恒居邓切或作亘】坤位【坤或作地　今按藩都至干窦四句未详其义】躁猱【躁或作蹂】径杜【径或作经方云径当如夜径泽中之径杜或作社非是】坌蔽【坌或作忿】夸蛾【蛾或作娥方云考列子当作蛾】逺贾【贾或作雇】隂嘼【嘼或作兽】达枿【达或作逺方云卢仝月蚀诗头戴井冠高逺枿】逾避【逾或作迩非是】始副【始方作所非是自前年遭谴责以后读之可见】众皱【方从蜀人韩仲韶本作□云石蟇也二韵皆取喻谓高而羣峯飞驰如鼯鼬之奔低而堆阜分布如众□之列于义为近　今按此蜀本之误沈元用本亦然皆非是盖此但言登山之时丛薄蔽翳方与虫兽羣行而忽至山顶则豁然见前山之低虽有高陵深谷但如皱物微有蹙折之文耳此最为善形容者非登高山临旷野不知此语之为工也况此句众皱为下文诸或之纲领而诸或乃众皱之条目其语意接连文势开阖有不可以豪厘差者若如方说则不唯失其统纪乱其行列而鼯鼬动物山体常静絶无相似之理石蟇之与堆阜虽略相似然自高顶下视犹若成堆则亦不为甚小而未足见南山之极髙矣其与下文诸或疎密工拙又有迥然不侔者未论古人但使今时举子稍能布置者巳不为此又况韩子文气笔力之盛关键纪律之严乎大扺今人于公之文知其力去陈言之为工而不知其文从字顺之为贵故其好恠失常类多如此今既定从诸本而复备论其说以晓观者云】辐凑【辐方作轮　今按轮者毂辐之通名其凑于毂者辐而巳当作辐】翩若【翩或作泛】纷饤【纷或作分】防梪【或作登豆】寝兽【寝或作穷非是又或作偃】或齐若友朋或随若先后【友朋或作迎随随或作差方云方言曰先后犹娣姒也释名曰以来先后言也校本不详此义而以先后为虚字遂改友朋为随迎以偶之又避重复而改随字为差字其误甚矣今按史记见神于先后宛若即谓娣姒也】舞袖【舞或作举】熺焰【焰或作烟】巘巘【方云】
　　【巘山形如甑也姚令威云恐当作防防魏都赋四门防防】闟闟【或作阘阘】无传【无或作谁又作莫】莫酬【莫或作岂】歆嗅【嗅或作齅依字当作齅】
　　谢自然　蹔明【蹔或作气】且叹【叹或作观或作欢】民可【民或作人方云公文石本用民字多只为字不成不尽避也】尽性【尽或作保方云嵇康养生论导养得理以尽性命】空文【空或作虚】纺绩【纺或作蚕】成诗【诗或作咏】
　　秋怀　日月【或作白日】虽多【虽方作毎】　雕悴【雕或作憔或作凋方云荀子劳苦雕萃】　自劝【劝或作叹】书史【或作简书】陈迹【陈或作尘方云庄子六经者先王之陈迹】谁寻【谁或作难】有在【在方作存】　去所【去或作无】澄湫【澄或作通或作有或作古或作石】　露【或作滴或作啼或作泣方云谢灵运诗花上露犹谢惠连诗露盈条王僧达诗秋还露柯古诗于露用字非一　今按檀弓孔子然流涕则为流涕之皃于下句虫吊对偶尤切】归愚【愚或作儒】　室幽幽【方作幽室中　今按当作室幽幽乃与下句相偶】　低心【低或作吾盖草书之误而失其半】　退坐【坐或作卧】丈夫【夫或作人今按宋本亦作人说者谓丈人者尊长之称古乐府所谓丈人且安坐是也此为答童子而自称故其】
　　【言如此更详之】　琤若【琤或作玱】不计【计一作记】　进虑【进或作连】已盈【巳或作易】　扬扬【或作阳阳】
　　赴江陵涂中寄赠王二十补阙李十一拾遗李二十六员外翰林三学士【或作寄三学士题下注王二十补阙李十一拾遗李二十六员外方云蜀本无翰林字三学士王涯李建李程也】　血泣【或作泣血或作血】自疑【或云此当作疑自谓疑由上疏也故下文云上疏岂其由当乙】征赋【征或作兵】何其【其或作为】道边死【方云阁本作道边死而从杭蜀本作道死者今按古人谓尸为死左传生拘石乞而问白公之死汉书何处求子死且古语又有直如死道边之说韩公盖兼用之此乃阁本之善而方反不从殊不可晓也】伫立【或作停马】鱼中钩【中或作挂方从蜀本作出云选文赋若游鱼衔钩而出重渊之深公语原此　今按韩公未必用选语况其语乃鱼出渊非鱼出钩也不若作挂为近然第五巻送刘师服诗有鱼中钩之语则此出字乃是中字之误而尚存其彷佛耳今定作中】其喉【喉一作糇】下陈畿甸内【陈或作言内方作事】乃反【反或作返】炎州【州本多作洲方云古本只作州】病妹【妹或作姝】多忿【多或作知】有蛊【蛊或作虫方云鲍明逺诗吹蛊病行晖李善曰吹蛊飞蛊也】昨者【者或作日】共吺【吺或作兜方云吺古文兜字也】造化【化方作物非是】尝同裯【尝方作常方云裯与帱同床帐也或作俦或作稠皆非是】寃氛【氛或作气】吾友【吾或作朋】
　　暮行河隄上
　　夜歌　所忧非我力【或作可悲我才力】
　　重云　天行失其度【方作天行令失度云公诗语多用此一体　今按诸本皆作天行失其度文意自通公诗虽间有如方说者然亦不专以此为竒也】白日【方作日夜非是】为减少【方作尚为减非是】职所当【职或作识方云张衡同声歌贱妾职所当】
　　江汉　无艰【艰或作难】烂烂【或作炎炎方云楚辞烂字亦叶平声九章曰曽枝剡棘圆果抟兮青黄杂揉文章烂兮】行忠【行或作存】
　　长安交游者　相过【过或作遇】亦各有以娱【或作亦有以欢娯】岐山下【诸本只作一首方云自日暮边火惊以上为第一篇世有灌畦暇语一书谓子齐初应举韩公赏之为作丹穴五色羽子齐姓程字昔范尝着中謩三巻见因话录则下诗似当为别篇第前诗题以岐山下则此必游凤翔日作然四语亦不成篇此诗载之巻末疑有脱误】　边鸿【鸿方作火　今按上文言不闻鳯鸣则此当作鸿】窅窕【方本如此而举正改窕为窈按窅即窈字既连用之不应异体或是窅字一作窈耳】公旦【公或作姬】
　　第二巻
　　古诗
　　北极　道里【里方作理非是陶诗云不怨道里长正作里】所尚【尚或作向】同趋【方云孟子三子者不同道其趋一也注趋读如趣】儿女【或作女儿非是】
　　此日足可惜　不足【足或作可】去相【去方作须　今按须字无理或是复字传写误尔】得行【行或作骧】及城【城或作墙方云此诗视古用韵不入今韵者多为后学以意妄改呉才老云诗人用行字韵二十有五无叶今读者此诗后用东去趋彭城谅知有所成皆庚韵也何独于此疑之】未云【未或作来】湖江【江或作湘非是方云植园木以喻籍之始从学也观湖江以喻其成也】窃喜复【或作慷慨仍】惝怳【惝或作方云楚词逺游作怳相如传作敞怳】徒展转在床【诸本作展转在空床今按或当从诸本】时留【留或作弃】我所【或作其侧所或作前或作侧】朝至洛【方无朝字洛下有阳字　今按朝至洛盖用洛诰语又下文云日西入军门则此当作朝至洛明矣】还走【还或作旋】欲过【过或作济】滩潬【滩方作沙潬或作泽方云郭璞曰江东人呼水中沙滩为潬潬即滩也今按下句便有沙字恐只当作滩二字复出如上句言舟航之类】辕马蹢躅鸣【诸本或作马乏复悲鸣或作马蹢躅鸣悲】平茫茫【方作茫茫平云用古韵　今按此诗固用古韵然皆因其语势之自然未尝作意舍此而用彼也诸本只作陂泽平茫茫韵谐语协本无不可若作陂泽茫茫平却觉不响不应以欲用古韵之故牵挽而强就之也又按别本平或作路而或作何者语意尤胜读者详之】角角【方云音谷见集韵】雄雉【或作雉雊】艰难【艰或作险】无夭殇【殇或作横方云楚词强死者为国殇三字全语亦见列子】读书【读或作阅】窻户忽巳凉【诸本多作清风窻户凉或作窻户风巳凉或作窻戸清风凉　今按公以二月未到徐不知此诗何时作若夏即当作清风窻户凉若秋即当作窻戸风巳凉】我友【友方作有】焉所【焉或作安】风狂【方作狂风　今按方亦强用古韵之过不如只作风狂语势尤健】
　　幽怀　不能【能或作可】人心【人方作神非是】亦知和为音【诸本作知时为和音非是然今本疑亦有误或恐为是其字】
　　君子法天运　可前【可或作每】
　　落叶【或作叶落篇首同非是】
　　归彭城　死饥【饥方作饥】东郡水【郡或作洛方云非也旧纪贞元十五年郑滑大水】彤墀【彤或作丹】葳蕤【葳或作萎方云纷葳防以馺遝见陆机文赋　今按葳蕤巳见楚词】见相欺【相方作我见相或作相见今按此三字三本疑皆有误】
　　醉后　忿争【或作纷争方作争纷】静杂【杂或作惟方云杂以嘲戏选典论全语】淋漓【漓或作浪】
　　醉赠张秘书【方云今本下或注彻字彻元和四年进士此诗元和初作彻犹未第公五六年间皆在东都此诗盖在长安日作非彻也】　上客【客方作士非是】轩鹤【鹤方及诸本皆作昻　今按此言张籍学古淡而不骛于绮靡如以乗轩之鹤而反避鸡羣也又作轩鹤乃与天葩之句相偶】泠冽【泠或作冷】酒气【气或作烟】氛氲【氛或作氤方云氛氲盛皃字见选雪赋】词嫓【嫓或作动】雕琢【琢或作瑑】
　　同冠峡　和鸣【本或作阳和方云和鸣轻矫皆指百鸟而言也】久迸【久或作交】送惠师　谢朋亲【或作同隠沦】头发【头或作短按下对踪尘当作头发】飞步【飞或作孤】夜半【或作半夜或作中夜】呌啸【啸或作笑方云选海赋及鲍谢诗多用呌啸字】天绅【天或作大方云宋之问诗雨岩天作带云壑树披衣孟东野诗亦尝用天绅字】鹏鶱【鶱或作骞方云鶱从鸟虚言切飞举也从马者起防切亏也今字多误用故详之】青云客【青或作春方云李白诗多用青云客字】不去【去或作往或作得】羣官请徒频【或作其志信不羣】翻谓【谓或作为】奔波【波或作走】我却【或作却我】欲伸【欲或作愿】为浪【浪或作泪】
　　送灵师　之制【制或作禁】纷纷【或作纷纭】枭卢【枭或作呼或作】战诗【或作争战或作文战或作诗战方云战诗战文唐人语也白乐天战文重掉鞅刘梦得战文矛防深】谁与【方作与谁非是】百【或作醆或作琖后放此】逾鲜【逾或作愈】高唱清【或作清唱高】让归【让或作攘非是姚令威云让责怒也方云此只谓归舟急于惊电耳让如厥大谁与让之让】千寻【寻或作浔　今按浔与寻同】二十【诸本二作三】开忠二州牧【方云魏道辅谓二牧韦处厚白居易也二公出守在元和末此诗乃作于贞元二十年间攷其时非也】湖游【湖或作湘方云此言在林邑日非湘地也　今按湖游与溪宴为对乃切】颇携被【颇或作或被或作之】缯钱【缯或作緍】南曹【方云谓王员外仲舒也墓志云所为文章无世俗气】彖系【系方作象　今按杜诗前哲垂彖系】还如【本或作颇似】
　　县斋有怀　皐稷【或作稷卨】何能【能或作曾】多权【多或作重】荒凉【荒或作炎方云此言董晋张建封相继殂谢也】求官去东洛【去或作来或作去官来东洛方云此谓贞元十五十六年冬如京调官也】虽陪【虽方作偶一作仰陪或作偶皆非是】青防【防或作云】循犹【循或作脩非是】新继【新方作帝非是】
　　合江亭【诸本作题合江亭寄刺史邹君方从阁杭蜀本篇内三处注文亦用蜀本】　红亭【红或作江方作洪　今按欧本作红鲍云当作红其作洪者声存而字讹也】地费【费或作匮】宏可【宏或作横】万个【个或作个方云史记货殖传竹竿万个古书皆用个字汉功臣表始出个字】诚无【诚方作成非是】岂奈【奈或作那】尘阶【尘方作东非是】泥尘【或作尘泥】
　　陪杜侍御游湘西两寺独宿有题一首因献杨常侍【诸本无两字及一首因三字杨常侍慿也时观察湖南】　上琬【上或作生】秋之【之或作初】朋息【朋或作困】空凉【空或作风】磨飐【磨或作摩方云古磨摩通】乏羽【乏或作催】困瑕【困或作因非是】行剡【行或作初】巳歉【欧本云歉当作慊歉俗字方云按古书如欢欣之类或从心或从欠多通】曙灯青睒睒【灯方作光睒睒或作焰焰今按晓光不青作灯是也】
　　岳阳楼别窦司直【窦庠时以武昌幕权岳州】　南汇【汇或作维】腾踔【踔或作跃方云选吴都赋腾趠飞超】轰輵【輵诸本作或作揭方定作輵云丘葛切车声也雄羽猎赋所谓皇车幽輵是也杭蜀本作渴卢仝月蚀诗亦有推荡轰渴不知唐人何以讹輵为渴也今本多作磕砰磅轰磕上林赋语磕与輵音义一也】组帐【组或作祖　今按鲍昭诗组帐扬春风】感凄【感或作咸】朝过【过或作回】极北【北方作地】息纎【息或作自方云按海赋轻尘不飞纎罗不动息字为胜】惊波【波或作没】留停【或作停留】出官由【由或作日以前巻上疏岂其由之语推之作由者是但恐此与彼语意不同则只作日亦通】移府【移或作趋】克巳【克或作刻】
　　送文畅师　吾真【真或作身】从求【求或作来】剞劂【或云剞作剖字见傅毅琴赋当考】窙豁【方云何逊诗窙豁下嵓呀窙音哮气上烝也校本一用西京赋作豁恐非　今按一本作豁注云开达貌西京赋李善无注而篇韵以为宫殿貌祝氏音义作窙豁开达貌潘岳登虎牢赋幽谷豁以窙寥今亦未详孰是且从方氏作窙】救暍【暍或作渴方云公诗用今韵者未尝逾韵此诗三十二韵不应独旁取此一韵　今按方说不知何以见此诗用今韵当考】异物【或作物异非是】制怛【制或作制怛或作恒方云怛惊也】共谁【共或作与】亲识【或作识知亲或作相】重惠安可揭【重惠或作惠重方云毌丘俭诗忧责重山岳谁能为我担与此义同】完防【完或作寛】
　　答张彻　门停【停诸本作庭阁本作停而方从诸本按停犹居也上对乱字宜用停字乃的后又有洞庭字或未必重押也】陟巘【陟或作登】寻径【径或作巫非是】猎旦【旦方作晏】撞筳【诸本筳从艸方云当从竹繀丝筦也见东方朔客难】官类【官或作宫】骨死【死或作怨】幽乳【乳或作孔】光先【或作精光】
　　荐士【荐东野于郑余庆也】　雅丽【或作丽雅】理训【理或作埋　今按二字皆未安恐必有误】阃奥【奥或作隩方云旧本作奥今本以重韵误刋也班固传究先圣之壸奥】横空【或作纵横】捷疾【捷或作健】逾响【逾或作愈】而清【清或作精】不如【不或作无】微诗【微或作数】
　　喜侯喜至　无倦【无或作不】还歉【说巳见上】欹眠【眠或作枕】月豓【月或作日】杂作【杂方作新按上句巳云听新诗不应此句便重出新字当作杂作承间骋盖谓间出他文也】交惊舌防【交或作文防或作牙皆误防俗互字也】阻城【方作城阻非是】爇天【天或作黔非是】盘飱【飱或作餐】
　　古风【蜀本作二首】　无曰【曰或作日】可以【以或作劳非是】去我【方作我去非是】奚适【奚或作爰非是】
　　驽骥【洪云唐本有赠欧阳詹字或作驽骥吟示欧阳詹詹集有答韩十八驽骥吟】　苦易【苦或作良】良易【良或作诚】问谁能为御【诸本作借问谁能御方从杭蜀本及欧阳詹集如此】挟其【挟方本作夹此从詹集　今按左传颍考叔挟辀以走当作挟】茫惚【茫或作怳或作荒方云詹集作慌古慌与茫通】饿死【饿或作饥】寄诗【诗或作言】商声【商或作高】
　　马厌谷　裋褐【诸本多作一作短方云前汉货殖传实用裋字董彦逺洪庆善皆尝辩古无短褐字按裋褐字两汉如贾谊贡禹货殖传班彪刘平张衡传凡六见无有作短字者班彪王命论短褐之袭汉书作裋文选则用丁管切是唐儒方两用之故少陵诗以长缨短褐为对而史记孟尝君传与战国策墨子语盖皆传写之讹公好古最深当以裋为正　今按战国策邻有短褐一作裋史记士不得短褐司马贞曰短亦音竪班彪王命论短褐之袭韦昭曰短当作裋裋襦也字皆正作短注中乃云裋字竪音又淮南子亦云巫马期絻衣短褐而高诱无说则亦未必皆传写之误也又柳子厚亦尝用之则安知韩公之必不然乎今两存之以俟知者】
　　出门　其辞【其或作遗】天命【命或作诚】
　　嗟哉董生行　不能千里【或无此里字】元时【元下或有年字】召南【召或作邵】更索【方无更字非是】而樵　而渔【而方并作于非是】咨咨【方从阁杭蜀本作羞羞云此诗以三嗟哉易韵以羞叶居视古用韵也　今按咨字自与居叶方于毛颖传资字论之矣何独于此而疑之邪羞羞韵虽可叶然殊无理而可笑方之主此又其酷信三本之误也或恐本是嗟字叶音子余反而误作羞字耳然亦不如且作咨字之见成稳当也】惟有【方无有字非是】无与俦【或作谁将与俦或作将无与俦或作谁与俦　今按上句谁将与俦疑而问之之词也此云无与俦答而决之之词也】
　　烽火
　　汴州乱　争夸【夸或作诱】累栋【或作累累】　不肯【肯或作敢】
　　利劒　寡徒【寡或作无徒或作俦】
　　龊龊　欺白日【欺方作蔽　今按作蔽固古语然作欺尤有味也】有属　能诘【属或作谓或作以诘方作语　今按谓以语不若作属诘为深切】諌诤【方作争臣今按争臣下更着官字语复非是】
　　第三巻
　　古诗
　　河之水　海陬【陬或作隅方云古音隅五侯切亦与流通】　于渊【渊方作泉今按以渊为泉避讳也依例当作渊】其还【其或作而】
　　山石　雨足【足或作定非是】所见【或作见所非是】松【或作栎方云选南都赋枫柙栌李善曰与栎同】吹衣【吹或作生】自可乐【或作可自得自可方作自得或作可自皆非是】
　　天星　归何时【或作何时归】
　　汴泗交流　筑【筑或作斸方云诗九月筑圃谓筑坚以为也】新秋【秋或作雨】忽忽　生之为乐【方作为生之乐非是】
　　鸣鴈　鸣鴈【鸣或作鸿】所依【依或作处非是】毛羽【或作羽毛】朝云【朝方作朔　今按既云江南则不应言朔云矣兼作朝云语亦差响】
　　龙移　电激【激或作击方云雷奔电激班固西都赋语】雄雌【或作雌雄】
　　雉带箭　出复【方作伏欲按雉出复没而射者弯弓不肯轻发正是形容持满命中之巧豪厘不差处改作伏欲神采索然矣】
　　条山苍【欧本注云中条山在黄河之曲今蒲中也】　波浪【方作浪波】山冈【山或作高】赠郑兵曹　亦遑【亦或作独】
　　桃源图　眇芒【或作渺茫】近逺【或作逺近】
　　东方半明　东方半明大星没【半或作未方从阁本云洪庆善曰旧本作半明今蜀本题语亦作半明既云大星没则不应未明也传本多习于诗人成语而不攷其意义故也】睒睒【或作晱晱方云字当从目】
　　赠唐衢
　　贞女峡【连州桂阳县】　鸿毛【鸿或作于或作如】
　　赠侯喜　叔【或作起方云起之古文也】到黄【到或作至】与鬐【鬐或作鳍　今按鬐马鬛也当作鳍然庄子作鬐则亦可通用也】始得【始或作巳非是】岂肯【肯或作有非是】
　　古意　青壁无路难夤缘【方从唐本作五月壁路难攀缘云鲍溶集有陪公登华山诗盖五月也夤或作攀　今按公此诗本以古意名篇非登山纪事之诗也且泰华之险千古屹立所谓削成五干仞者岂独五月然后难攀缘哉若以句法言之则五月壁路之与青壁无路意象工拙又大不侔亦不待识者而知其得失矣方氏泥于古本牵于旁证而不寻其文理乃去此而取彼其亦误矣原其所以盖缘五月本是青字唐本误分为二而读者不晓因复削去无字遂成此谬今以诸本为正】
　　八月十五夜　沙平【方作平沙非是】湿蛰【湿方作温非是】除死【方云荆公与谢本作除徙下文已有迁者追回流者还则除死为当】朝清【或作清朝方云唐本作朝清盖言追还之人皆得涤瑕垢而朝清班惟巳为使家所抑故只量移江陵也】秖得【秖或作只他诗皆然】我歌今与君殊科【杭本如此言张之歌词酸苦而巳直归之于命盖反骚之意而其词气抑顿挫正一篇转换用力处也方从诸本我下去歌字而君下着岂字全失诗意使一篇首尾不相运掉无复精神又不着杭本之异岂考之亦未详耶】
　　谒衡岳庙【或无庙字】　秩皆【皆或作比非是】清风【清方作晴　今按清风兴羣隂伏无清风则雨意未已也晴字非是】岂非【非方作即非是】能感【方作感能　今按若从方读则此句为吃羌语矣】松柏【柏或作桂】庙令【令或作内】杯珓【珓方从唐本作校云广韵作珓谓古者以玉为之也朝野佥载作角角与校音义皆相近魏野有咏竹校子诗只作校字荆楚嵗时记又作教今按当从广韵及众本】朣胧【方云选秋兴赋月朣胧而含光从日者非　今按字书二字从日当】
　　【更考之】
　　岣嵝山　薤倒披【倒或作叶方从蜀本云衡阳旧刻亦然魏都赋云华莲重葩而倒披　今按岣嵝者衡山南麓别峯之名薤倒披者古有倒薤书见欧公集古录目唐度十体书方得之矣然今衡山实无此碑此诗所记盖当时传闻之误故其卒章自为疑词以见微意刘禹锡寄吕衡州温亦云尝闻祝融峯上有神禹铭古石琅玕姿秘文螭虎形盖亦得于传闻也】猿猱【猱或作啼】
　　永贞行　他师【或作他时】睗睒【或作睒闪方云睒睗兽狂视皃字见呉都赋】三公【三或作一非是】鸣唤【或作争鸣】吾尝【尝或作常非是】
　　洞庭湖阻风　鸡断【断方从杭蜀本作絶　今按此句既有絶字则下一句不应便复出方为杭蜀本所误此比多矣今但刋正不能悉论而论其最著者一二以晓观者】
　　李花【或作李有花】　风揉【揉或作柔非是】翻空【方作相翻非是】迷魂乱眼【或作迷乱入眼入又作人皆非是】岂省曾辞【或作岂曾辞酒非是】独就【独或作共非是】委黄【委或作随】
　　杏花　无全【阁本作全无非是】杳杳【或作杳蔼】惆怅【惆或作怊后放此】感春　奈何许【诸本奈作春方从杭蜀本云古乐府奈何许石阙生口中衔碑不得语】春气【气或作风】惨冽【惨或作澟方以西京赋氷霜惨烈定作惨】为谁【阁杭蜀本作谁为方从诸本云按公后诗有遇酒即酩酊公知我为谁即此义也　今按方氏此论最公使他处皆如此则无可议矣】　巳惰【惰方作破非是】孤负【孤或作辜】巳矣知何奈【诸本皆同无可疑者荆公本奈作那李本知作如亦无大异独方从阁本作巳知无可奈乃不成文理故今定从诸本】我恨【方从杭本作奈我阁本无奈字亦无恨字蜀作我奈　今按杭蜀本盖因前篇之末有奈】
　　【字而误也阁本亦少一字皆非是今从监本】只足【阁本如此为当方乃不从而以足为是又不可晓也】勤买【买或作置】
　　寒食日出游　生死【方作死生】蒲生【生或作芽】故欲【故或作固】当火令【洪云此时春末夏初故云火令方云非也此谓寒食禁火耳火令字见周礼魏武帝亦有寒食禁火令但东坡尝为李公择书此诗作灯火令又不知其所据何本也　今按方说是也此言夜行有月故不忧当寒食禁火之令耳坡读亦误】
　　忆昨行和张十一【或作和张十一忆昨行】　上公【上洪作杜云杜佑自淮南入朝也方作社云此为荆帅裴均罢社而享客也　今按方说是也但以上为社则未然左传云五行之官封为上公祀为贵神其土正曰后土在家则祀中霤在野则为社故杜注用币于社云以请于上公则上公即社神也况此句内又自以元侯为对耶】旧痁【方作痁旧　今按此句内上有宿酲字则此当为旧痁明矣方误】湘水【湘或作湖】频隤【三馆本隤作槌方云博雅槌也亦有义　今按方义暗僻不可晓此但言当谪官时驰驿发遣而山路险恶故羸马拒地不进被驱而屡至倾隤耳隤或取虺隤字然其义但为不能升高之病又似未必然也】未揃【揃或作剪谢校从剪方云说文揃灭也史记西南夷赞有揃剽字】纵署【纵或作从　今按张署墓志邕管奏署为判官也】耇与【耇或作耆】穿栽【栽或作裁】

　　原本韩集考异巻一
　　陪杜侍御游湘西两寺长沙千里平【洽尝至长沙登岳麓寺见相识云千当作十盖后人误增丿也州城方十里坦然而平湘西岳麓寺乃独在高处下视城中故云长沙十里平胜地犹在险寺中道乡亭观之信然此朱先生及方氏所未及谩志于此以备考订】













　　钦定四库全书
　　原本韩集考异巻二
　　宋　朱熹　撰
　　第四巻
　　古诗
　　刘生诗【或无诗字】　轩轾【轾或作轶】暨【暨或作堕】炎州【州或作洲】青鲸【鲸或作鲜　今按青义未详疑是长字之误】怪魅【魅或作媚】堆蛟【堆或作推非是】山防【防或作獠非是方云防苏遭切神异经西方深山有人长尺余袒身捕虾蠏以食名曰山防国语注作防公聨句亦有中矢类妖防】猩游【游或作愁方云此诗二州字二游字视古用韵后人误改也】一饷【饷或作向非是】
　　郑羣赠簟【羣尝以侍御史佐裴均江陵】　笛竹【笛或作簟】尽眼【尽或作满】无时衰【阁本无时作时无方云选潘岳诗庶几有时衰庄缶犹可击阁本恐非　今按阁本无理之甚不待潘诗而后知其非也方本则是而说衍矣】
　　丰陵行【顺宗时】　一百【一或作三方云以长安志考之非是】鼓咽【咽方作沸今按作咽乃响又见悲切之意】宫闾【闾或作虚方云选注天子后妃所葬墓曰宫宫闾谓宫前之寓闾也作虚非是】供养【养或作送】
　　游青龙寺赠崔大补阙【诸本大作羣】　闪壁【壁或作璧】眼倒【倒或作晕】忽惊【忽方作勿非是】韶稚【韶或作龆方云韶有美义不必易字】鼯啸【啸或作笑非是】恻耳【恻或作侧非是】钝騃【騃或作骇非是】
　　赠崔立之　关外【外或作内非是】专场【专或作擅】
　　送区南归【区或作欧归或作征方云区乌侯切唐韵区冶子之后汉王莽传有中郎区博】虫沙【抱朴子云周穆王南征三军之众一朝尽化君子为猿为鹤小人为虫为沙造化权舆作周昭王南征皆未详本何据也】汹汹洞庭莽翠微【或作江汹洞庭宿莽微】　镵天【镵或作巉方云九疑言镵天洪涛言舂天皆竒语也】人士【士或作事非是】　区子【方作子区】落以斧引以纆徽【引以或作斤引洪本纆作墨方从唐阁杭本　张文潜云古人作七言诗其句脉多上四字而下以三字成之退之乃变句脉以上三下四如落以斧引以纆徽虽欲悔舌不可扪是也　今按此言纆徽谓木工所用之绳墨也然周易作徽纆乃为黒索所以拘罪人者恐公所用别有据也】道不【或作不道非是】开书拆衣【或作开缄发封】泪痕【方作痕涙非是】去矣【矣或作呉方从阁杭蜀本如此是也其句法见上张文潜说】扇翚【扇或作羽非是盖宫扇以雉尾为之翚文采儿此言雉伏于野而其羽可用为朝廷之仪与上下两句为一类也】铺德【铺或作辅非是】
　　三星行　之辰【方从阁本之下有三字云谓斗牛与箕也　今按辰时也诗云我辰安在方说非是】巳闻　巳讙【诸本巳并作以方从唐阁本云讙如诸将尽讙之讙此诗叶余于除叶讙于闻今本易讙为攘以求叶韵非也】
　　剥啄行　困于语言【诸本此下有我嗟子诚一语阁本同方从唐杭蜀本删云阁本衍盖下语误入】其墉【墉或作容非是】其口益蕃【或作其益实蕃或作其口实蕃】与为【与方作以云韩文与多作以他文见者非一诗之子归不我以注以犹与也　今按陆宣公奏议亦然如云未审云云以否之类是也然当作与为正】来不有年【诸本作来可待焉方从杭阁蜀本云公祭十二兄文其不有年以补我愆同此义也】
　　青青水中蒲三首【诸本作一首方从阁本今按乐府亦三首】
　　送东野失子　何偏【何或作以方云庄子夺彼与此一何偏也】蕃且【蕃或作繁】由因【因或作缘方云此诗如因与鳏今本皆以韵不叶而误刋也　今按作缘亦通未必误改也】母腹【腹或作肚】孤鳏【鳏或作悬】始翻【翻或作蕃】
　　陆浑山火一首和皇甫湜用其韵【诸本作次韵和皇甫湜陆浑山火方从阁杭蜀本】　贲浑【贲或作陆方从杭蜀本云贲音陆字本公羊传】冬【或作大】不复【复或作暇】鹰雉【或作鴈鹰】煨【于刀切埋物灰中令熟也方作爊非是】齐玫【玫或作收非是　洪□谓火齐玫瑰也】辟华【辟或作阐】沸篪【沸或作咈非是】纛旛【旛或作畨】防臀【方云祝季宾谓防当作防按防从肉从骨一也刘备髀中肉消亦通用】掀辕【或作辕掀】虹靷【虹或作红非是】池波风肉陵屯【陵或作凌洪曰陵屯字见庄子当从陵樊泽之曰若池波若风肉若陵屯方云如池而波风肉如陵之屯聚也　今按列子生于陵屯注谓髙处庄子音义云阜也洪説得之樊説池肉陵屯方説波风皆得之而樊说波如风方説肉陵之屯聚则误矣合二说而言之曰如池之波风肉之陵屯乃为善耳】谽呀【谽或作豁方云大皃字见上林赋少陵诗亦有余光散谽呀　今按汉书注谽呀涧谷形容也】舌腭【腭或作腭】涕痕【涕或作涙】女丁妇壬【杭本女作夫方云董彦逺曰当作女丁夫壬引东山少连曰防之子曰壬夫安祝融氏之女曰丁芉俱学水仙是为温泉之神洪曰丁火也壬水也火女也壬男也丁女而为妇于壬故曰女丁妇壬一作夫丁妇壬亦通夫丁者壬也言壬为丁夫也妇壬者丁也言丁为壬妇也　今按丁为阳中之隂壬为隂中之阳故言女之丁者为妇于壬以见水火之相配今术家亦言丁与壬合洪氏二説皆是】囚之【之或作出】
　　县斋读书　松桂【桂或作竹方云旧本多作松桂】共赋【共方作与非是】伫答【诸本答作益非是】
　　新竹　储霜【储或作除】疑争【或作全遮】露粉【露或作雾】
　　晚菊　奈悲【方作悲奈】
　　落齿【或作齿落】　余存【存或作在】意与【与或作欲】落一【或作一落】
　　哭杨兵部【部或作曹】　人皆【皆或作生】并出【并或作数】论文与晤语【或作新坟与宿草】可如【可或作两或作复】
　　苦寒　弛维纲【或作施纲维非是】搅宇【搅或作扰】频窥【频或作烦】巳添【巳或作以】芒砀【砀或作踢非是】恩嫌【恩或作思】女覆【诸本皆作安寝方从唐本及蔡谢校本作女覆云韩文古本汝皆作女杭本尚作女今讹自阁本也汝指上文禽雀而言苫盖也言我最灵而不能汝覆盖也义为是】难安【难或作谁非是】天王【王或作子或作公】
　　和虞部卢四酬翰林钱七赤藤杖歌【诸本无四七字方从阁蜀本仍侧注二名】　避使【避或作迎或作邀方云当如避舍避道之避　今按上言扫宫则当为避舍之避】照手欲把【诸本同方独从蜀本作照把欲手云檀弓有手弓列子有手劒史记有手旗义同此诸本多误　今按方说手义固为有据然诸本云照手欲把则是未把之时光巳照手故欲把而疑之也今云照把则是巳把之矣又欲手之而复疑之何耶况公之诗冲口而出自然竒伟岂必﨑岖偪仄假此一字而后为工乎大扺方意专主竒涩故其所取多类此】闱密【闱或作围方云南宫指卢禁围指钱也白乐天诗遽列谏垣升禁围洪引缭绕宫墙围禁林以释此误矣阁本密作客亦非是】
　　崔十六少府摄伊阳以诗及书见投因酬三十韵【酬下或无三十韵字有之宇】　得连【得或作住】蔬飱【诸本飱多作餐方从蜀本云此诗用蔬飱朝餐字多相乱他诗亦然说文飱谓晡时食餐吞也飱或作飡餐或作湌故字多相乱汉高后纪赐餐钱王莽传设飱粥颜师古曰古餐飡一字也又曰飱古食字而皆以千安切读之则非诗不素飱兮郑读如鱼飱之飱音孙当以此为正　今按飱或当作餐说见平淮西碑】两角【或作角尚或作角两】冬衣【衣或作裘】善幻【善方作是　今按汉书西域传有善之语颜注云读与幻同相诈惑也即今呑刀吐火植种树屠人截马之术韩公盖用此语方从阁本误矣】习藜【习或作集非是】者篡【篡或作纂非是方云篡见扬子鸿飞防防弋人何篡焉古本及后汉书皆然盖篡取之义也然今本子亦作慕非也】锄刬【刬一作铲谓削平之也选海赋铲临崖之阜陆公此诗用今韵刬属上声疑当以铲为正】妻瘦【妻或作女】欺谩【谩或作慢方云字见贡禹传汉书面谩亦皆音慢】清盼【盼或作眄方云李太白诗君子枉清盼诗美目盼兮以目美言也左顾右眄以眄视言也盻本作盼眄通作防今四字多不分当以蜀本为正　今按盼匹苋切目黑白分也眄莫见切从省作防眄睐顾视也盻五礼切见孟子恨视也此诗当作眄然作盼亦通犹言青眼也】
　　送侯参谋【侯继时从王谔辟】　已能【方云用中庸人一能之已百之之语别本作巳者非】讵几【讵或作遽或作距方云字林曰讵未知词也潘岳悼亡诗尔祭讵几时】抵樵【抵或作诋樵或作讲皆非是此但言偶逢之耳】洲沙【或作沙洲】晨升【晨或作朝】巳异【异方作毕非是】兵未进【未或作始方云时讨王承宗而吐突承璀督师逗留不进作始者非】得所附【或作行得所非是】职其【职或作识非是】不扫【扫或作拂】对空【对或作醑非是】
　　东都遇春　真狂【真方作直】糚靓【靓或作靘靘青黒色方云靓庄字见子虚赋郭璞曰粉白黛黑也】饮噉【噉或作嘬】心肠【肠或作腹】告屡【或作屡告】纵孤【纵方作从或作泛】此处【此或作比】取幽【取或作最】巳并【已或作以】落落【或作落魄非是】禹绩【绩或作迹】
　　感春　高花【或作花高方云以末章辛夷花房忽全开言之则此为高处之花先开矣何逊诗有岩树落高花】　放车【车或作军非是】　峭峻【或作峭峭】　须频【或作频频非是】
　　酬裴十六功曹巡府西驿涂中见寄【或无涂字方云裴十六度也旧云裴谂非】　聿至活【至方作来活或作治非是】褰高【褰或作浥非是】劳苦【方作苦劳云苦劳语见吕强传　今按语势当作劳苦大抵公诗多自胸襟流出未必故用古人语也】
　　燕河南府秀才　上言公【或作上其言】是月【月或作日非是】扶檠【檠或作擎】芳荼【诸本荼多作茶方从潮馆本云尔雅曰槚苦荼音徒郭璞注木小似栀子早取者为荼晚取者为茗唐韵荼宅加反俗作茶大抵茶与荼古音相近如今言搽与涂亦通用也　今按荼与茶今人语不相近而方云相近者莆田语音然也虽出俚俗亦由音本相近故与古暗合耳今建人谓口为苦走为祖亦此类方言多如此云】
　　送李翺　追送【或作迎送方云诗有客薄言追之郑云追送也】
　　送石处士【题下或注得起字】　云入【或作雷开】
　　送湖南李正字归【或作送李正字归湖南或作李判官】
　　第五巻
　　古诗
　　辛夘年雪　鬖髿【髿或作防】
　　醉留东野　龙钟【方云依字当作躘踵卢仝诗卢子躘踵也贤愚总莫惊】离别【或作别离方从唐本】
　　李花【诸本作一首方云此二诗也自当春天地争奢华以下分焉意义甚明编者误合之】　萌牙【牙或作芽方云汉传如朱草萌牙事有萌牙无用芽字者】玉枝【枝或作杖】斥去【或作片云或作云去或作斥逐方云张衡思赋斥西施而不御韩语原此或本皆误也】　纷挐【挐或作拏方云董彦逺云挐从如今人从拏唐韵以挐为或体非也考相如子虚赋王逸九思皆只作挐　今按说文拏从奴牵引也挐从如持也古书作挐盖通用】谁将【将方作堆】
　　招之罘【方云之罘元和十一年进士阁作之杲字讹也】　千丈【千或作百】日以【或作不难以或作巳】振迅【迅或作顿方云振迅字见七月诗传鲍昭鹤赋】失得【方作失待或作实待或作实失　今按三本皆无理唯嘉祐杭本作失得似颇有理而举正不收盖其意曰失得之计观于柏马可见云尔】
　　寄卢仝　至令【令或作今非是】仆从【从或作夫】三传【三方作五或作左　今按邹夹春秋世巳无传而当世见行三传作五左皆非也】独抱【抱方作把非是】虚空【或作青云】绿駬【方云绿駬今本二字皆从马按穆天子传荀列史汉皆作绿耳郭璞注穆传犹魏时鲜卑献黄耳马是以耳色言也此诗岂以重韵妄刋耶】基阯【阯或作址方云字见汉疏广传】窥阚【阚或作瞰】伍伯【方作五百按伍伯见古今注什伍之长也作五百非】
　　酬司门卢四兄　目思【或作思自或作思目非是】扃云【扃或作局】低抑【抑或作徊】完月【完或作见或作皎　今按月蚀诗有完完上天东之句言月圆也此亦同意以下句就缺推之可见】攕攕【或作纤纤方云攕蜀音所咸切诗掺掺女手说文与石经皆作攕攕】
　　谁氏子【吕氏子炅见李素墓志】　鳯笙【笙方作皇非是】教诲【诲方作悔今按作悔非是大扺方意以竒为主此类可见】送似【似一作以非是】
　　河南令舍池台　七八【或作六七】景趣【景或作指】狼藉【方云借从艸说文曰草不编狼藉今本从竹汉陆贾传名声籍甚孟康曰狼籍甚盛盖古字如籍田皆只作耤而从艸从竹则防义以生此当以借为正】
　　送无本【即贾岛也】　不颔【方云李本颔作顉说文顉低头也列子巧夫顉其颐　今按说文顉五感切引衞献公顉之而巳为证则与颔字自不同也然左传今本只作颔未详其说或疑下有顑颔字此不当重押则作顉为是然顑颔字见楚词顑虎感古湛二切颔戸感鱼检二切食不饱面黄皃则亦与不颔义不同也】蜂蝉【诸本或作风蝉或作蝉翼方从唐本今按此与下句不对未详其说】披菡【披用荆公本定或作垤或作低方从阁本作坏皆非是唯披坏声相近耳】荒蓁【蓁方作榛】
　　石鼔歌　万里【万或作百】勒成【成或作盛方云封岱勒成东都赋语】拣选【拣或作简】撰刻【撰或作譔】防呵【呵或作诃】何处【处方作士】与科【诸本皆同方从蜀粹作蝌　今按蝌乃科之俗体后人以重韵而误改耳方知韩公不避重韵乃疑于此何耶】缺画【画或作划】碧树【或作幽碧】龙腾【或作腾龙】委蛇【蛇或作佗】掎摭【摭或作拾】骆駞【骆或作馲依字当作橐】大官【官或作夫】柄任【任或作用】
　　双鸟诗　来飞飞【方作飞飞来】集岩【集或作巢】恒低【恒或作且非是】鸟鸣【鸣或作聒】聒乱雷声收【诸本同但蜀本声作光阁本作雷声三伏收皆误而方独从唐本作聒雷声伏收则不成文理矣】造化【化方作作】百虫与百鸟【诸本同方从阁杭蜀本作七鸟云栁谢荆公皆作七鸟谓月令七十二候之虫鸟也苏耆开谭录亦见栁仲涂有此诗解一篇传于世谓指释老也然欧公感二子诗及东坡李太白画像赞考之盖专为李杜而作　今按百虫即上文之虫鼠百鸟即上文所言皆飘浮者耳与七十二候初不相关也且使果为七十二候之鸟而但云七鸟则词既有所不备又鸟既为七而虫独为百于例亦有所不通今细考之岂以草书百字有似于七而致误耶初不必过为凿说也又释老李杜之说恐亦未然旧尝窃意此但公为巳孟郊作耳落城市者已也集岩幽者孟也初亦不能无疑而近见葛氏韵语阳秋巳有此说矣读者详之】
　　赠刘师服【服或作命】　莽卤【杭本作卤莽方云卤莽本庄子然唐人多倒用之栁子厚沉昏莽卤又食贫甘莽卤白乐天养生仍莽卤始觉琵琶莽卤所用同也】比岂【比或作皆或作此方从蜀本云太公两齿事见古本荀子虞翻呉志只载其上书谓臣年耳顺髪白齿落岂在当时犹有可考也耶】
　　题炭谷湫祠堂【欧本云在京兆之南终南之下祈雨之所也南山秋怀诗皆见之】　妍英【妍或作研】星【或作锁】
　　听颍师弹琴【颍师若是道士则颍字是姓当从水是僧则颍字是名当从禾】　昵昵【或作妮妮或作呢呢】一旁【旁或作傍或作牀】颍乎【乎或作师方云李贺亦有听颍师琴歌】
　　送陆畅　举举【方云唐人以举止端丽为举举】鸾鸣【或作鸣鸾】不即【或作即不方云畅董晋子溪之壻也公尝佐董晋幕今按畅字达夫尝着蜀道易诗】
　　送刘师服　坐食如孤防【食或作贪荆公本如作茹防或作豚方从阁本云此乃司马迁所谓猛虎在槛穽之中摇尾而求食也　今按方说是也然则坐当作求矣但本皆作坐故未敢改耳】侮笑【方作笑侮】硉兀【或作硉矹】阙短【或作短阙】
　　嘲鲁连子　细而【而方作儿】若辍【辍或作啜　今按此诗洪说已详然公之意必有为而作也】
　　赠张籍　着读【诸本著作嗜方云着如高士着幽禅少年着游宴之着】蹇嵼【蹇或作】调张籍　光焰【诸本焰作艶方云西京赋光焰爥天庭】垠崖【垠方作根】流落【流或作留方云孔毅父尝曰汉霍去病传诸将留落不偶今世俗皆作流落如江总诗流落今如此少陵诗流落意无穷皆只作流落字盖留谓迟留流谓飘流自不可拘以一义也】豪芒【豪方作毫云李本作豪按孟子庄子秋豪之末班固答宾戏鋭思豪芒之内字皆作豪然楚词秋毫微而见容王逸曰锐毛为毫是毫字通　今按毫俗字当作豪为正】我愿生两翅【方作愿生两翅翎】女襄【襄或作相非是】
　　卢云夫寄示送盘谷子诗两章【两或作二】　吹破【破或作波非是】眇芒【或作渺茫】推书【推或作堆】还耕【还方作归】
　　寄皇甫湜　睦州【睦方作乃】埀四【四或作泗方从唐本及范谢校本云董令升编严陵集亦定作四埀四盖以涕与泪分言之犹石皷歌所谓对此涕泗双滂沱也】
　　病中赠张十八　逄逄【诸本作逢逢方云蜀本音部江切字当作逄　今按潮本作逢盖逢从夆逄从夅音义各异然古书如逢防逢丑父关龙逢字皆只作逢而音蒲江反疑逢有蒲红一音而音蒲江者由蒲红而孳也当考】君亮【亮或作谅】扶几【几或作机】摐摐【此字从手或作枞枞从木方云从手者博雅云撞也子虚赋摐金皷从木者自木名也】将归【方作归将云逺于将之毛传将行也故古人以送将归为三事焉　今按楚词言秋之可悲如在逺行之处而登山临水以送欲归之人愈觉羇旅之牢落故其意象惨戚而无耳将字与诗文同义异安得强为一说而谓送将归为三事乎必为三事而可颠倒言之则楚词之与此诗皆不复成文理矣】回军【军或作君非是】崆防【防或作方云防字见南都赋蜀本苦江五江二切今本作字书未见】
　　杂诗　蠹书【或作书蠹】愚憃【憃或作戅或作蠢】禹九【禹方作防】其巅【巅方从唐杭本作坟　今按方所从本盖后人以重韵而误改之说见石鼓歌】骐驎【或作麒麟方云古书如战国策多用骐驎字其义一也】
　　寄崔二十六　屈竒【屈或作掘或作崛或作倔方云淮南子圣人无屈竒之服高诱曰屈短竒长也言服之不中汉广川王雄传选西征赋皆只用屈竒字　今按汉书注屈竒异也其勿反】纷披【纷或作分】瑕疵【疵或作玼方云避重韵而误改也】通途【途或作逵或作达】约不【或作不约】财赀【赀或作资方云亦避重韵之误此诗用二疵字二斯字不独此也】搅搅【或作扰扰】风幡【幡或作旙】劈水【劈或作擘】睒睗【二字或从日说见永贞行】撑披【披或作枝方云亦以重韵而误改也】抱华不能摛【蜀本作把笔不能摛而不能或作能不方从杭本如此云班固答宾戏摛藻如春华盖公寄崔诗正当冬月故感穷景而不能摛发其春华耳上文诸毛乃谓笔也既隠其词则此不应又直言之故作抱笔者亦非也　今按方本及说皆是但其词有未足者故今略为补之论诸毛功必是为毛颖传而发但蜀本之误不待以此为辨而自明耳】巧能【巧或作功方从唐蜀本云列子矜巧能修名誉　今按巧能喻其诚言崔遗我书并新篇防帛巧于能逹其意犹言工于某事云尔非以巧能为二字相连如列子之意也方说误矣】举头【头或作颈】慼容【容或作居或作眉方云居当为容字之讹也眉特以意定耳慼作蹙亦通孟子其容有蹙】隔褷防【方云离褷毛羽初生貌字本海赋然离字字书无从衣者惟王维诗有独立何防褷嵇康琴赋作离纚古乐府作离簁陆羽茶经作籭簁义皆通今此作褷防岂古连緜字或可倒用不然褷字自入韵岂传者误耶姚令威曰唐本作视物剧隔褷不知谢本何以不出　今按所见谢本实校作剧隔褷下注澄字然义亦未通恐当作视剧隔褷防物字乃剧字之讹而又重出遂去防字以就五言耳然亦无据不如且从方说徐更参考】敦敦【或作孜孜方从阁杭本作敦音都回切】眠粪【眠方作服或作伏】欢华【欢或作权】之利【利或作实　今按此句难晓窃意计犹校也言观其所得之虚名而校之以实利不足相补也】况又【又或作自】春凘【方云流氷为凘从水非】不仗【不或作奚】兴君身【或作兴居状或作状兴居皆非是荆公本作状君身近之方从唐本作兴君身乃得其正盖兴犹比也君指崔立之而言】莫亏【莫或作其】妍丑【丑或作臭】杂燧觽【杂方作亲或作新皆非是但洪本云澄作杂燧觽见内则言当常御此杂于所佩燧觽之间也此乃得之】合分支【通鉴元魏熙平元年立法在军有功者行台给劵当中竪裂一支给勲人一支送门下以防伪巧今人亦谓析产符契为分支帐即此义也公以双之一赠崔故末句如此】
　　月蚀诗效玉川子作【方云李本无诗字洪曰或谓馆中本效作删汪彦章本同】　十四【四或作五】森森【方作临临殊无义理按卢诗乃作森森盖自森转而为林自林转而为临也今改作森】屃奰【诸本作赑屃或作屃赑方云卢诗虽作赑屃然公多不用卢本语赑屃用力皃屃奰壮大貌诗传不醉而怒谓之奰其义尤长今按诸本不同未知孰是姑两存之】完完【诸本作貌貌或作皃皃方从杭范荆公本作完　今按完字说见酬卢云夫望秋诗洪本亦云古书完多误作皃此又转写为貌耳】撒沙【诸本同方作摋云侧手击也卢诗作撒今本从之非也今按侧手击沙于义不通公于卢语固有损益然改此字却无文理当只作撒】如长虹【或作长如虹】独行【独下或有自字】杷沙【杷或作爬音义同】黄帝【诸本黄作皇方从杭本云帝王世纪谓黄帝用力牧常先等分掌四方各如己视故号黄帝四目一曰李贤后汉注汉人书黄多作皇皇字亦通洪以皇帝为尧则非也】无嚵【嚵或作馋】黑鸟【未详或云谓日中三足乌也】磕帀【或作匝磕或作匌或作防】女刑【或无女字】臣仝【仝或作今方云汪本云仝字当句断亦与卢诗合】上天【或作天上】余座【此下或有从应二字荆公删去】觰沙【觰或作方云觰陟加切角上张也字亦作作讹】呀呀【或作齖齖方云齖齿不正也音牙与开口义不合此当音呼加切唐韵唅呀张口貌也　今详或改此字亦避重韵而误也】夸蛾【蛾或作娥方从列子校】抉女【抉方作扶非是】全耀【全或作金非是】纤瑕【瑕或作霞非是】弊蛙【弊或作毙今按弊蛙犹卓茂言敝人也不然则当改从毙字盖此时蛙虽未毙而其罪巳当死矣】其皤【皤或作蹯皤腹下白处也蹯足蹠也当作皤】宫室【室方作堂】臣知【方作知臣　今按下文言虽无明言潜喻厥旨则此句乃谓天感悟臣心使臣黙知天意耳诸本多作使知臣意非是其下所云有气有形以下即天意也】明言【明或作口】大伤【大或作天方从蜀本云卢诗新史以为讥元和逆党然稽之嵗月不合盖元和初宦官巳横恣故讥之非为逆党也今按卢韩二诗必有所为而作但未有以见其所指为何人何时耳新史固谬方说恐亦未必然也】
　　孟生诗【诸本孟下有先字方云此诗以篇首二字为题今本误也】　尝读【尝或作常】窅黙【诸本窅作防方云李习之与张建封书引公此语亦用窅字】穷檐【檐或作阎方云考荀子史记子贡传阎字为正】聆苦【聆或作耻或作怜】起幽【起或作赴】望东【望或作思】沧溟【溟或作海】
　　射训狐　飞名【名或作呼】大唤【唤或作唳方云曹子建鹞雀赋不肯首服烈颈大唤】栱桷【桷方作角】尤剧【尤或作犹】一夫【夫馆本作矢方云或谓矢何以能斩颈也鲍明逺诗黄间潜彀卢矢直刎绣颈碎锦翼诗人之语顾随所用耳今按方说虽有理然以诗考之似只是公亲往射而枭惊堕梁故佐之者得以刀斩其颈耳不必改字强说也】
　　将归赠孟东野房蜀客【蜀客名次卿】　无自疑【疑或作痴亦通方作女无痴则误矣】
　　答孟郊　规模【模或作谟或作谋】煎煼【杭本煼作□俗字也】
　　从仕　间世【世或作事】
　　短灯檠歌【本或作灯檠方云姚令威曰古诗灯檠昏鱼目读檠为去声集韵檠渠映切有足所以几物又檠音平声榜也非灯檠字韩诗墙角君看短檠弃亦误也按灯檠昏鱼目乃唐彦谦诗李商隠诗亦有九枝灯檠夜珠圆是唐人固以去声读也然白乐天诗有铁檠移灯背自注曰檠去声读则知唐人本二声通用古檠只用擎字晋宋诸人集尚可攷】　提携【携方作挈】高张【或作焰高】珠翠【珠或作朱】
　　送刘师服　淅然【淅或作晣亦作晳方作晢云明也音之世切高唐赋晣兮若姣姬袂障日而望所思晣与晢同故今本讹为淅也　今按淅为淅沥凄凉之义晢为明义此诗上云隂气始下云云景秋则与晢义不相应而宜为淅沥之意矣盖由淅而误为晣又因晣而转为晢也】不待【待方作持】畏顦顇【或作久憔悴】
　　第六巻
　　古诗
　　符读书城南　同一【或作一同非是】提孩【提或作啼非是】巧相【巧或作两】少长【方云少读如多少之少汉贾谊匈奴东平王传三见公此诗与刘统军李虚中志亦三用】鞭背【或作背上非是】因尔【尔或作耳】则有【则或作即】不见公与相起身自犁鉏【阁本作不见公与汝幸免自犁鉏　今按阁本之谬有如此者他可尽信耶】古今【或作今古】雨霁【霁方作阕】
　　示爽　名科【或作科名】汝来【汝或作此】故依【故或作固】但如【但或作得】人日城南登高　子妷【妷或作侄】圯阯【阯或作址】幽寻【或作寻幽】病鸱　揜两【揜或作淹又作渰】送追随【或作恣追飞】遂凌紫鳯羣肯顾鸿鹄卑【遂或作拟紫或作鸾鸿鹄方作鹄鴈　今按紫鸿是假对】丐汝将死命【丐或作救又作与方云丐兄弟死命宼恂传语】亮无【亮或作谅】径去【径或作劲】良规【良或作汝非是】
　　华山女　资诱【资或作恣】狎恰【方云狎恰唐人语白乐天樱桃诗洽恰举头千万颗一作恰似非】青荧【诸本青作晶方云字本西都赋】青鸟【青方作三云三鸟王母使见山海经楚词九叹江文通杂诗　今按陶诗云三青鸟则青字亦未为无据也或怪公排斥佛老不遗余力而于华山女独假借如此非也此正讥其姿首假仙灵以惑众又讥时君不察使失行妇人得入宫禁耳观其卒章豪家少年云牕雾閤翠幔金屏青鸟丁宁等语防慢甚矣岂真以神仙处之哉】
　　读皇甫湜公安园池诗　湜也困公安不自闲穷年枉智思掎摭粪壤污秽岂有臧【古本只如此一本不自闲下有其闲字粪壤下有间字方云蜀本间字下有粪壤多字岂字下有必字有字下有否字又一本无必字否字而臧字下有不臧字谢本穷年作至闲而注云近本增足八字不知所挍之字语浅俗非韩文胡元任云我有一池巳下当为别篇恐或然也　今按此诗多不可晓当阙或云世有石本与今本同知旧本脱误明矣谓有所增八字也然诸公挍本皆不言不知果然否也】
　　路旁堠　堆堆【或作拆拆方从唐本作堠堠皆非是】逺水【逺方作大】
　　食曲河驿　凄然【凄或作凄】羣乌【乌或作鸟】乖角【角或作】明义【明或作朋
　　按杜诗于公负明义作朋非是】何用【用一作由】
　　过南阳　以慼【慼或作蹙】
　　泷吏　昌乐泷【昌乐诸本作乐昌方从杭蜀本云欧公尝以刘仲章言攷归旧本蒋颖叔云李君谓乐昌五里有昌山有乐石泷在县上五里　今按欧云县名乐昌泷名昌乐也】险恶不可状【唐本作乐昌险恶状非是】譬官居京邑【或作譬如官居北】妄问【妄或作妾非是】数十【诸本作十数谢本作数十方从阁本作斗数云杭本斗作防义同史记书盛山斗入海斗絶也今以地理考之谢本为是此句与斗入海文意絶不同方说误矣】有海【海或作水】官无嫌此州固罪人所徙【阁本作官嫌此州恶固人之所徙】官当明时来事不待说委【李本作官当来时事不待说而委】防大【防音冈见方言或作瓬音仿周礼有瓬人义不相近】虱其【诸本虱作风方从唐杭荆公洪谢本云商君二十六篇大抵以仁义礼乐为虱官曰六虱成俗兵必大败洪引阮籍语亦非也】饰其躬【饰方作饬躬或作奸】巧奸败羣伦【杭蜀本如此奸或作躬羣或作其方从阁本作伦羣云谓败其伦败其羣也羣伦为无义　今按伦羣不词而冠乎羣伦乃子云语又正与其躬为对不可谓之无义】虽恶【虽方作惟今据洪谢本皆作虽下注澄字其义差长盖再叠上句虽逺又接下文而言也或作惟思虽亦可通然与下文不相应】持自【持或作特】
　　赠别元十八协律【或无别字樊泽之谓元十八集虚见乐天集桂林伯裴行立也】　久去【去或作絶】訾省【阁蜀本省作毁方云史记胶西王传遂为无訾省苏林谓为无訾录无所省录也　今按苏注不可晓而颜注又以为不省訾财亦非是礼记不訾重器毋訾金玉成器注皆云思也详此盖以訾为思虑计度之意云】宪宪【方云诗显显令德礼作宪宪校本多读宪为显诗又云无然宪宪传曰犹欣欣也】已满【已或作以】治惟【或作时治】　子行【行方作往】何言【何或作无】　旬日【或作兼旬】　又况【或作况又】逾交【逾或作如】　足已【已或作以方云足已而不学史记周亚夫赞语】南海【方作海南】
　　初南食　惠文【惠或作车山海经云鲎形如车文见玉篇】骨眼相负行【李本云骨疑当作背岭表录异鲎眼在背上雌负雄而行】蚝相【方云字书无蚝字董彦逺云五代潘崇彻败王逵兵于蚝石亦地名不应不见字书盖阙误】相营【营方作萦】调以【以或作之】幸无【无方作不】记之【记或作寄】
　　宿曾江口　问知【知或作之】　亡故【亡或作止】
　　答柳柳州食虾蟇　水特【水或作木方作水云言于水族之中特异其形貌也　今按此字此说皆不成文理阙之可也】所校【校或作较或作効】脊皴【方作背脊】意不【意方作竟　今按文义作意为是下文又有竟不字不应复出】海滨【滨方作渚】叵堪【叵或作颇】败桡【桡或作挠方云字从木左传畏君之震师徒桡败杜云桡曲也】失平生好乐【方从唐本如此诸本或作平生性不乐阁本作不好　今按此句未详当阙】
　　别赵子　于北【北或作此非是】以纷【以或作各】一已【巳方作以又云山谷谢本以皆作己今从黄谢】理区【区或作驱】所务【务或作好或作胜】
　　除官赴阙至江州寄鄂岳李大夫【谓李程也】　帆江【帆诸本作泛方从蜀本云帆去声少陵诗浦帆晨初发】君鬓【鬓或作须】衰暮【衰或作嵗】愚憃【憃或作戅方云愚憃见礼记汉书多用愚戅字今按说文憃丑江切戅陟绛切】
　　南山有高树赠李宗闵　衰衰【方云考张衡南都赋当作蓑蓑】接其【接或作栖】众鸟羣【众方作羣　今按下有羣字不当复出】所规【规或作窥方云规图也东坡五禽言去年麦不熟挟弹规我肉本公语也】足猜【猜或作疑】婆娑【方云阁本作婆婆　今按阁本之谬乃有如此之甚者方虽不从而亦不敢明言其谬也旧闻傅安道说亲戚间尝有校此书者他本元作娑娑先校者灭去其上一娑字而别定作婆此人不详已本巳作婆娑而遽亦灭去娑字别定为婆则遂无复娑字而直为婆婆弄毛衣矣当时疑其戏语今见方氏所据阁本乃如此而云出于李左丞家则知傅公之言为不妄矣】不得【得或作能】
　　猛虎行【诸本有赠李宗闵字方从唐阁蔡李本云蜀本总题误以上题赠李宗闵四字缀猛虎行之上后人因之其实后诗不为宗闵作也猛虎行乐府旧题非前诗类也新史乂谓裴度荐李德裕宗闵怨之为作此诗荐事在大和三年公没久矣不可据】　黄熊【熊或作能奴来切非是下同】熊豹【豹方作罴】两旁【两方作四注云山谷本四作两　今按门只有两旁作两为是山谷盖以唐本定也】乌鹊从噪之出逐猴入居【诸本皆如此方从旧监本潮本倒此两句又从杭蜀本以猴为猚云居当音姬传本不考古音多以乌鹊从噪之一语易置于其上质之旧本非也猚音垒似猴而大　今按诗意盖谓狐鸣鹊噪于外虎出逐之猴乃入居其穴而虎不知所归耳狐鸣鹊噪能使虎出而不能使之失其归猴既入宂则又不待鹊噪而后虎失所归也方以旧本古韵之故必欲倒此二句而不顾其文理之不顺不若诸本之为当也又猚字本作蜼字虽见于礼经然非常有之物亦不若作猴之为明白而易知也方意务为艰涩大抵如此今皆不取】虎坐【坐或作兕非是】况如【如或作知非是】










　　原本韩集考异巻二
　　钦定四库全书
　　原本韩集考异巻三
　　宋　朱熹　撰
　　第七巻
　　古诗
　　雪后寄崔二十六　嵬嵬【诸本作崔嵬】榛菅【榛或作蓁】硉兀【兀或作矹】挂壁【挂方作擐云擐贯也言贯于壁而不用也或作檈臂】
　　送僧澄观　淮泗【淮方作雄云雄言特出也　今按上句巳有夸雄字下句又云尤恢竒则此作雄非是】恢竒【恢或作魁方云恢竒字见史记公孙传此诗今本以恢为魁又恶上语意同遂易雄为淮非也　今按作□亦不免与上句相犯况淮之不可为雄自避上句夸雄字初不专为此邪】身罪【罪方作献今从谢校本】满屋【屋或作目方云满屋字见世说】人言【人或作又】啄门【啄或作打】疑啄【疑或作如】颊权【权或作颧方从杭蜀本云选洛神赋张敏俳文高欢长头高权古字只作权刋本不深考也】直难【直或作实】
　　山南郑相公樊员外酬答为诗【云云】依赋十四韵以献【郑余庆樊宗师也】　梁维【维或作惟】勦刚【勦音巢轻捷也方云荆公山谷本作劲】荥公【方云余庆封荥阳郡公作荣者非】烹斡【斡或作鲜非是】坌坲【坲或作拂方云坲尘起貌字见楚词九叹】劘拂【方云劘音摩子虚赋上摩兰蕙下拂羽盖文选作靡贾山传赞自下劘上序传只作摩古摩靡劘字皆通用子劘虎牙庄子喜则交颈相靡汉衡山王赞臣下渐靡使然今集韵摩下不出靡字非也拂诸本作刜】华黒【或作笔墨非是方云华阳黑水惟梁州谓山南所领也】刮老【刮或作乱方云字见剧秦文】疚掊【疚或作疾方云疚劳也】如新去耵聍【新或作初方云耵聍耳垢也从目非】飓防【飓或作防或作防防字书未见或与防同】缀此【此或作作】
　　奉和武相公镇蜀时咏使宅韦太尉所养孔雀【诸本无奉字武元衡韦皋也】
　　感春三首　翻翻【或作翩翩或作翩翻】　汝颜【汝或作去】　悬树【树或作对】显剧【剧或作极】响跨【跨或作夸非是】生者【者一作存】
　　早赴街西行香赠卢李【卢汀李逢吉】　御沟【或作沟水】　寂寥【寥或作寞】
　　晚寄张十八助教周郎博士【或无郎字张籍周况也】　日薄【薄或作落方云薄迫也国语今防日薄矣恐事之不集　今按语势伹如白乐天所谓旌旗无光日色薄耳方说非是】嵗将淹【方云淹当作殗残也淹延之义不可通用今人书□作没殂作徂多互用李白诗东溪卜筑嵗将淹又逺行嵗已淹字皆讹　今按古字通用者多不知方何以知此独不可通用也】
　　题张十八所居　泥沟　沟浊【诸本上句作浊沟下句作泥浊】蛙讙【讙或作喧】
　　奉酬卢给事云夫曲江荷花行　秋波【方作波秋】红云【云或作蕖方云红云明镜皆喻也公三堂诗水上觅红云与此同义】骊目【骊方从杭蜀本作离云光映骨而睡离目言读卢诗之快也　今按诸本盖用庄子取骊龙之珠者必遭其睡之语以目言之则又不止其颔下之珠矣方说不成文理况上文初无欲睡之意邪】三百【百或作十】水平【水下方有不字非是】防仙【方云此下或有无字分两句读至笞字句絶又本或无鸾鳯二字皆非是】
　　奉和钱七兄曹长盆池所植【钱徽】　今生【方作生今非是】谁言【谁或作讵】
　　记梦　角与根【方云按国语辰角见而雨毕天根见而水涸注辰角大星苍龙之角天根亢氐之间所谓角与根也】陬维【今按上句言角根即辰卯二位二十八宿所起也此句言陬维通谓寅申巳亥之四隅也挈此四隅则周乎十二辰二十八宿之位矣淮南子天文训云西南为背阳之维东南为常羊之维西北为蹏通之维东北为报德之维又地形训云河水出昆仑东北陬赤水出其东南陬羊水出其西北陬亦边隅之名也】百二十刻【方云董彦逺云世间只百刻百二十刻以星纪言也今按星纪之说未详其旨但汉哀帝尝用夏贺良说漏刻以百二十为度矣】坡陀【方云与送惠师】
　　【诗陂陀字同见楚词招防然唐人多通用坡陀字又郭璞子虚赋注音婆駞故蜀本作婆陀】咀噍【噍或作嚼方云字见大人赋与嚼音义通】我能屈曲【诸本能多作宁方从阁杭蜀本　今按此言我若能屈曲从人则自居世间徇流俗矣安能从女居山间而又不免于屈曲乎犹栁下惠所云枉道而事人何必去父母之邦云尔方本为是】神山【山或作仙非是】
　　南内朝贺归　蔽秋【蔽或作庇】内衙【或作衙内非是】晓凄【晓或作晚】自提【自或作相】间蒿【间或作问非是】
　　朝归
　　杂诗【樊本作四首方云以义考之鹊鸣声楂楂以下当为别篇】　宇间【间或作闻非是】持身【持或作将】能忍【方作忍长非是】嵗晚【或作晚嵗】　代之【之或作茨】　觅羣【觅或作求】喑蝉【喑或作瘖方云本草陶隠居曰哑蝉不能鸣者雌蝉也】
　　读东方朔杂事　严严【方云古岩严通诗维石岩岩陆云本亦作严是也此云下维万仙家似当以岩岩为义】噫欠【噫乌界切欠或作吹方云聚气为噫张口为欠说文欠张口气牾也宋孟顗以亢声大欠被劾旧本一作噫歆噫歆警神声也见郑氏礼注音于其切者非】輷輘【輘或作较方云輘字见王褒箫赋又晋李颙雷赋鼓訇輘之逸韵】流漂八维【流漂或作飘流维或作纮】欲不布露言外口实諠哗【或作欲不布露之言外口实哗言或作宫】赍嗟【赍或作咨嗟或作咨】凌苍【凌或作入　今按此诗亦必有为而作】
　　谴疟　欧泄【欧或作呕泄或作泄方云严助传夏时欧泄霍乱之病相属字正作欧泄】未沬【沬或作昧或作法方云沬巳也离騒经芬至今犹未沬又选刘孝标书音徽未沬】
　　示儿　为华【为方作无非是】登牢【登方作祭云中堂以供时祀而前荣以馔亲宾也　今按公作袁氏先庙碑有亲登边铏之语与登牢蔬语意正同不必须作祭字乃为时祀也】所于【所或作依于或作依皆非是】娄络【娄或作缕方云娄音缕庄子有巻娄者注巻娄犹拘挛也】涧谷【涧或作磵方云当作郭璞江赋幽积阻李善曰与涧同】朝裾【裾或作车】无非【方作非无非是】峩冠【峩或作巍】莫与【与或作若曾本作先】嗟我【或作我如　今按作我如即与下文安能如此及卒章无迷厥初者相应但作嗟我则语势差健而义亦自通盖我不脩饰者非谦词乃谓向使我不脩饰则不能致此爵位居室交游之盛耳然则我如者乃嗟我之注脚故今虽只从方本而我如二字亦读者所当知也但此篇所夸乃感二鸟符读书之成效极致而上宰相书所谓行道忧世者则巳不复言矣其本心何如哉】
　　庭楸　庭楸【楸或作树方云以题语考之当作楸】西偏【偏或作边】东边【边或作偏】央间【间或作焉方云此诗二连字三间字诸本刋钩聨作钩纒中央间作中央焉以求避重韵误矣】顽钝【钝或作滞】可顾【顾方作领或作得皆非是】
　　翫月喜张十八员外以王六秘书至【以或作与方云以与义通巳见前王六王建也　今按以字或取能左右之之义】
　　和李相公摄事南郊览物兴怀呈一二知旧　倦尘【倦或作巻】颠瞑【方云瞑从目古眠字徐锴曰今俗别作眠非也庄子曰颠防于富贵之地司马彪曰防音眠】去公【去方作云非是】吐捉【捉或作握方云字本史记今人用吐握本韩诗外传也】
　　奉和裴仆射相公假山【假方作为裴谓裴度】　枉语【枉或作往】匄我【匄或作与】霍期【期或作竒方云选谢灵运诗游当罗浮行息必庐霍期】明朝【朝或作时】
　　与张十八同效阮步兵一日复一夕【夕或作日方云阮嗣宗咏怀诗近百篇其一六韵一首云一日复一夕一朝复一朝颜色改平常精神自损消其一七韵一首云一日复一朝一昏复一晨容色改平常精魂自飘沦公诗效其体而又绎之曰一日复一日一朝复一朝然其题实自效一日复一夕始也后人以诗语与题不相应并易作一日字实非也】　得蹄【蹄或作迹】前人【人或作日】
　　送诸葛觉往随州读书【李繁时为随州刺史】
　　南溪始泛三首　山下【或作溪上】幽事随去多【或作幽寻事随去】梢梢【或作稍稍方云广雅区区梢梢小也】懔无【懔或作谅详下对怆字明是懔也】高蹇【蹇或作謇】　清驶【驶或作駃洪云作駃误姑两存之】笼中【笼方作篱】　舆致【舆或作与】安可【可方作事非是】拕舟【拕方作拖　今按汉书拕舟而入水注云曳也音它】峻濑【方作濑峻】柳带　松冠【或作带柳冠松方从阁本作带柳松冠云此吉日辰良体也　今按亭亭带柳沙无义且此两句用对偶亦何害方信阁本故曲为之说如此或本亦无义皆非是】
　　第八巻
　　聨句【方云诸聨句多元和初作】
　　城南聨句【方云蜀本作一百五十韵今本因之然此诗实多三韵不可以为据】　琐碎【琐或作鏁非是】纷拄【纷或作丝或作红】摧扤【方云扤动也字不当从木古乐府不见山颠树摧扤下为薪】囚飞　盗啅【方云潮本作虫飞雀啅此诗一体六语皆赋物而不言其名旧本并同上】骇牛躅【骇方作騃云騃音俟说文马行仡仡也诗儦儦俟俟韩诗作騃騃故西京赋云羣兽騃此当从俟音则于躅且鸣义为合也　今按方说騃躅二字于牛义无取疑当从蜀本作骇而躅当作触乃于牛有意又有上字相偶然无所据姑附于此】菱翻【翻或作繁】窰烟【窰或作瑶】防肌【防或作瘁方说见鬬鸡篇】檐瓦【檐或作檐】涩旋皮巻脔苦开腹彭亨【孙伯野谓此语与上三语意属一曰涩旋乃旋果实之涩者苦开乃破瓠之苦者也方言谓环而镌之为旋巻脔见庄子彭亨方作膨脝又云古字只作彭亨毛公诗传炰烋犹彭亨是也】靸妖藤索絣【靸妖或作妖靸絣或作帡或作拼方作并云今并字不入庚韵故学者疑之　今按靸广韵云苏合切小儿履也今犹以为浅面疏屦之名但用之于此句似无意义疑当作扱楚洽切收也取也获也妖谓狐狸之属能为妖媚者也絣当从糸狱中以绳索急缚罪人之名也言捕取妖狐而以藤索缚之也】四三【或作三四】伊威【或作蛜蝛方云诗释文曰或旁加防后人增也】袿熏霏霏在綦迹微微呈【袿或作桂綦或作棊皆非是方云袿音圭妇人上服也古乐府衣上香犹在握里书未灭班倢伃赋俯视兮丹墀思君兮履綦綦履下饰也呈或作星在或作炷皆非是】寳唾拾未尽玉啼堕犹鎗【唾一作磶啼方作题云蜀都赋玉题相辉题椽上饰也故曰堕犹鎗鎗堕声本一作琤或云磶柱礩也与玉题意相类洪云此以咳唾喻珠玑以啼泣喻玉筯也唾又作硾啼又作揥　今按上下文意皆妇女事洪说为是若作题即上句当作磶然非文意又礩乃柱础亦非可拾之物也】李杜【下对雷车未详其说】造【或作元】湍涠【涠或作湋】欢杂【欢方作劝杂或作新方从阁本云此淳于髠所谓前有堕珥后有遗簪是也　今按方意劝为劝酒之意然此皆形容诗语之工不当作劝而作欢字则对价字为尤切】江调【江或作红方云选刘休诗悲发江南调谢灵运诗采菱调易急江南歌不缓李善皆引古江南词江南可采莲以释之东野本集亦喜用江调字】萎蕤缀蓝瑛【方云萎蕤青花圆实亦名玉竹蓝瑛蓝田之玉也】浙玉【方云字从折之舌切魏文帝嘲王朗曰不能效君昔在会稽折粇米古浙作折其从析者星厯切孟子所谓接淅而行是也本多作浙】蹙驶【或作缺蹙或作蹙缺】空瞠【瞠或作蹚　今按庄子瞠若乎其后瞠丑庚切直视也言坐久而无所见也】藂巧【藂或作丛方云唐人多书丛作藂楚词及旧本韩柳集皆然今本尚间见一二姑存之】谁复【或作复谁】聨汉【聨或作连】尽从【尽或作书此句未详】规瀛【规或作窥方云规度也东方朔传规以为苑】潇碧　湖嵌【湖本作胡方云湖嵌石也潇碧竹也】萄苜【苜或作首】大漠【漠或作汉非是】枫槠【槠或作储】膏理【理或作埋方云此以嘉植言也周礼其植物宜膏物郑注云谓杨柳之属理致白如膏】巧纽【纽或作细】善攒【善或作盖】葩蘖【蘖方作孽非是】登闳【方云字见雄校猎赋蜀本登作竹盲切宏屋响也】牣鳞【牣方作仞云相如赋充仞其中仞满也古字作仞作牣非也　今按诗及孟子皆作牣方说非是】鹄【诸本作殻方云卵也纳凉聨句盘肴馈禽今本亦误】媌娙【娙或作媖】貃戎　鹦鹆【鹦或作鸜方云戎貃鹦鹉鸜鹆四物也或本非是】裂脑擒摚掁【脑作擒作相摚作荡又作汤方从蜀本云脑字之别体掁揬也荡掁踼揬之义监本作摚掁摚距也义亦通而擒作相则非　今按别本作脇疑传写之误荡当作摚】枭鵅【鵅或作鸽方云鵅音格今鸺鹠也　今按鵅音柯额切尔雅鵅鵋今鸺鹠也其音各者乌水鸟也】敲防【防或作防说巳见上】祥防【方云鹪防鳯也诸本多讹作鹏】掘云【云或作灵】蜿垣【垣或作方云谓蜿蜒于墙屋之间作非】韶曙【曙或作署】贤朋【朋或作明】碎缬【或作醉结方从阁本云曾本亦作碎唐小说裴晋公午桥有文杏百株立碎锦坊少陵诗内蘂繁于缬杜牧之诗花坞团宫缬或云当作醉缬李长吉诗醉缬抛红网】防绳【防或作蹴】觐娥【觐或作观】撷玑【撷或作拮】天年【天或作夭】驱明【明或作昵方云樊本作驱柅柅止轮木也时景元校作驱朋　今按驱驰迟明而出太学也盖作此时公方为博士】风乙【或作乙乙非是】晴蜻【或作蜻晴非是】防防【方云字书无防字按盐铁论器多坚防又皇甫谧释劝篇龙潜九渊防然执高何令升晋书音义防口萌切不知字书何以逸之也】
　　会合　未死【死或作谢】析言【析或作折】荦嶨【嶨或作嵤方云音学山多大石也】忽尔【尔或作示非是】归欤【欤或作还】清栱【栱或作拱】宵魄【魄方作魂　今按宵魄谓月方本非】阘防【诸本此四句下无愈字方从唐蜀本校增洪云退之家在洛阳尝谪阳山今为博士则唐本为是】听悚【方云别本悚一作竦嵇康琴赋竦众听而骇神】荒茸【荒或作芒方云此汉叙传所谓夷险芟荒是也芒字非】汹溶【汹或作汹音凶】君胡【胡或作乎非是】
　　鬭鸡　颠盛【方云颠读为阗见礼记】为镦【镦或作锻汉书钩防长锻　今按锻广韵所拜切于四声不协然镦乃刃下之平底者与距不相似亦未详其说也】噤防【防或作瘁或作瘴或作痒方从杭本云防所锦切寒病也义训寒谓之防防皮日休诗枕下闻澎湃肌上生防防韩偓诗噤防余寒酒半醒】妬肠【肠方作腹】生敌【敌或作欺】毒手　神槌【槌或作椎或作锤方云谢本云贞元本毒手作尊拳尊拳刘伶语也邵公济云善本神槌作袖槌于史记本文为合然晋祖纳曰假有神锥必有神槌神槌尊拳岂皆借用字邪　今按毒手是李阳本事中语而神槌字则朱亥事中无之故邵欲改神作袖以从本事然又属对不亲切故方又欲从谢本借刘伶之尊拳以附李阳借祖纳之神槌以附朱亥则两句皆为兼用两事而不偏枯耳然亦未敢遽改也今以其说未明复为详说如此以俟考焉】事爪【事或作争方从唐本云馆本作倳李校同樊本作剚皆侧吏切汉蒯通传事刃公之腹中考工记菑蚤不齵则轮虽敝不匡郑读蚤为爪谓辐入牙中者菑声如胾泰山平原人谓树立物为菑公盖全用此二字也管子倳防十万又春有以剚耜事剚菑倳古音义同阁杭蜀本皆作争其讹久矣】一喷一醒然【樊云鸡用水喷神气如醒】再接再砺乃【或作再砺乃鍜乃砺又或作励皆非是樊曰接犹接战也争观云填道助呌波翻海则公诗之豪一喷一醒然再接再砺乃则东野工处】翼搨【搨或作榻方云字当从手选陈琳檄垂头搨翼莫所凭恃五臣注搨敛也土猎切此当以摧搨为义音他蜡切】有可【有或作亦或作言者非是】
　　纳凉　蚴虬【虬或作蚪】洗矣【洗或作浩方云古洗与洒通史记观范睢之见者羣臣莫不洒然变色易容徐广洗先典切洗矣犹洗然也】嘉愿【嘉或作佳或作喜方云公后诗有嘉愿还中州佳喜皆字讹也】星星【或作醒醒方云刘梦得诗自羞不是高阳侣一夜星星骑马回唐人星醒通用】剧煑【剧方作极】长防【防或作箑】青荧【青或作清】大壁【壁或作璧】古画【画或作书】寒门【方云杭本作淜蜀本作或作羾淜今冯字徒涉也史记武纪所谓寒门者谷口也颜曰今冶谷去甘泉八十里盛夏凛然此纳凉诗也淜字自当又按甘泉赋登椽栾而羾天门羾音贡至也诸校本多用此定柳文羾亦作又淮南子北方北极之山曰寒门故离骚逴絶垠乎寒门若以言则寒门当用此义然前义为优　今按方后说是盖谷口既非絶境未为极寒之地又不言有水则徒涉字亦无理当改作羾】禽【或作殻说巳见上】加砻【加或作皆】朽机【机一作瓦】
　　秋雨　离合【离或作杂】白练【练或作龙】祥禾【禾方作木非是】伏润【伏或作服】迫迮【迮或作窄方云义训迫迮急也字见鸨羽诗笺】楥菊【楥或作园】循带【循或作脩方云李陵传数数自循其刀环又自循其发顔注谓摩顺也梁范静妻诗循带易缓愁难却心之忧矣叵销铄】忧鱼【鱼或作虞非是】可畏【方作不思非是】疏决【疏决谓禹决江疏河疏方作疎盖俗体也】卜晴【晴或作情】氛醨【氛或作气】离簁【方云离今本从竹非古乐府竹竿何嫋嫋鱼尾何离簁】
　　征蜀　日王【日或作曰方云唐本阁本皆作日此语左传汉史屡见入诗则自庾信始日余滥推毂民愿始天从是也】铁刃【刃或作刀方作力】澒坱【澒或作倾】血漂【漂或作飘】【方作敤云苦果切击也又云字书无字　今按诸公所校本皆音蒲八切格八切与鬇鬡皆叠韵】精察【精或作幽】惊豽【方云蜀本音女滑切字当从豸猴属今本多从犭从简也】狂勷【方云狂当作音匡别本一作劻劻勷遽也故躟为行遽鬤为发乱皆以匡音为正　今按本或作狂獽楚词作俇攘】捷窜【捷或作健】水漉【漉或作防方云小网也今按上句钩字当读如钩致之钩】填隍【隍或作湟　今按隍湟通用易城复于隍一作湟】防【音乌归切又作傶方云蜀本作乌皆切当作崴字不见字书埤苍葳防不平也吴都赋隠赈崴防五臣曰排积也于填隍之义亦合】排郁【排或作非】冤【方云蜀本五刮切与跀同樊本只作跀今字不入刮音非】朝乗【方云乗犹乗塞乗障之乗守也或作来非是】刁暗【方云刀刁斗也昼炊夜击诸本多误又此二语诸本多缀于厚麸秳之下古本乃缀于息澎汃之下今从古本盖此诗自旆亡多空杠以下每人皆五韵亦可考也　今按刁斗之刁与刀劒之刀古书盖一字但以音别之耳】麸秳【秳或作稦一作秣方云秳户括切说文曰舂粟不溃也今本多作稦稦与稭一物不当再出】室宴【宴或作晏】
　　同宿　危栈【栈方作桅本又作轭　今按上言朝行即桅字无理当作栈】旷朗【朗或作亮方云张协七命野旷朗而无尘潘岳寡妇赋愬空宇兮旷朗】呌相喑【喑或作音本或作相呌吟吟去声读赵德麟本同】
　　莎栅【河南谷名】
　　雨中寄孟刑部几道【孟简】　淹辙【淹或作无】逺殊【逺或作还】商听【商或作高非是】闷怀【闷或作閟非是】爬疥【爬或作爮方云今字书爮匏也无爬音然文选杷搔无巳杷蒲庖切则知唐字今不出者多】今君【君或作春】明诫【诫或作戒方云说文诫敕也戒警也汉谷永传犹严父之明诫后汉西域传蹙国减土经有明诫此语当用诫字至下文伸诫则当用戒字今按谢本下文实作申戒】拾纎【拾或作舍非是】益多【或作从益】遐路【遐或作霞】申戒【申方作伸戒说见上】勘读【勘方作甚】
　　逺游　取之【取或作前】栖浪【栖或作】村饮【饮或作馆方云东野幽居诗有嘉木偶良酌芳隂庇清弹馆字非也】忆旧【方作意忆非是】新得【新方作忻非是】大沤【沤或作浮】魍魅【魅或作魉】怀糈【方云语见离骚祭神米也蜀本作精非是】岂肯【肯方作有】弗可【弗或作不】貉谣【貉或作貃】猥欸【欸或作谇方从杭蜀本云蜀音乌来切楚词九章欸秋冬之绪风又子始皇方猎六国而翦牙欸王逸曰欸叹也方言曰欸然也南楚凡言然曰欸元次山有欸乃曲亦音霭　今按方说是也欸说文亚改切又乌来切譍也史记项羽纪作唉亦音乌来反说文同黄鲁直读欸乃为袄霭误矣今或写作款字亦误乃却当音袄也】咿防【方云字书无防字公寄三学士用咿嚘字征蜀聨句用咿呦字考之字书咿嚘为正】蜚輶【蜚或作飞】仁气【仁或作和方云仁气见礼记】无旹【峕或作肯方云旹古时字作肯误也】君去【方作君归或作君兴】
　　晚秋郾城夜会聨句【方云杭蜀本题只此洪曰今本有上王中丞卢院长者非】　正封上中丞【方从古本如此诸本无上中丞三字】愈奉院长【方从古本如此诸本无奉院长三字】末暮【末或作未方云颜延年诗防壮困孤介末暮谢幽贞】劒防【或作钜鉟】间使【间或作问方云间使汉书蒯通张骞传屡见】电矛【矛或作刀】千枪【枪或作鎗方云苍颉篇曰刈木两头锐者是也枪字为正】万筰【筰或作莋方云筰当从竹音昨说文曰筊也西南夷以竹索为桥寻以度水是也少陵诗有连笮动嫋娜字亦作笮】火铄【方云校本一云铄当作烁】憎鸟【憎或作詟】失依【失或作去】月黒【黑或作暗】策勲封龙頟归骑获麟脚【获方作猎云龙頟平原县名刘氏音额崔浩音洛此诗用魏阙秦关龙頟麟脚皆借对也骑一作兽麟脚见子虚赋射麋脚麟韦昭曰持引其脚也家语谓鲁西狩子鉏商获麟折其前足载以归岂用此邪　今按归兽用书序语对策勲为切但当解作狩义耳】兜牟【牟或作鍪方云古通用】安存【或作存安】下究【究或作救方云鹖冠子上情不下究淮南子号令不能下究汉燕王旦传主恩不得下究作究为是】惬教【惬方作怯】显严【显或作深方云显严见吕氏春秋】宫娃【宫或作官非是】勺药【方云勺药五味之和也子虚赋及文选四见皆音酌畧姚令威曰后语有仍祈却老药此当异读】谓登【谓或作谕】莞蒻【莞或作菅】陨获【陨或作殒方云见儒行篇】熏灼【熏或作薰方云诗忧心如熏毛传熏灼也汉谷永传潘岳西征赋皆用无作薫者】箫勺【诸本箫作萧方云汉房中歌箫勺羣慝晋灼曰箫舜乐勺周乐言以乐征伐也颜师古曰教化行则逆乱之徒交欢也】马法长悬格【马法谓司马法字见雄美新悬或作废】收新【收或作牧】京索【方云汉书索皆音山客切惟文选功臣赞有桑各一音】劣萤【劣或作勿】存糟【存方作等】
　　第九巻
　　律诗
　　题楚昭王庙　丘坟【坟或作园】
　　宿龙宫滩　一半是思乡【或作秖是说家乡】
　　义鱼招张功曹【或无下四字】　刃下【刃或作手】怜锦【怜或作疑】舷平【舷方作船】事已【事或作志】拂棹【拂或作回】
　　李员外寄纸笔【方云李伯康也伯康以贞元十九年为郴州刺史权德舆集有墓志　今按后巻祭文获纸笔之双贸即谓此事投□鱼之短韵亦指前篇也】
　　次同冠峡【同或作弄或作巫】　天晴【晴或作清】
　　答张十一功曹【唐本有张署寄公诗】　闲开【闲或作初】
　　郴州祈雨
　　湘中酬张十一
　　郴口又赠二首　雪飐【雪或作云】防涯【涯或作崖】
　　题木居士二首
　　晚泊江口　那闻【闻或作能】
　　湘中　鱼踊【踊或作跃】满盘【盘或作船】叩舷【舷或作船】
　　别盈上人【方云栁子厚集有诫盈住衡山中院】
　　喜雪献裴尚书【或无下四字】　如簁【簁或作筛】半入【半或作乱】未觉【觉或作见】为祥【为或作验】布泽【布或作帀方云以上句为祥言之布泽为当】酒换【换或作援】晚凘【晚或作晓】病马【马或作鸟】
　　春雪　看雪【看或作观】坐独【或作独坐】密节【密或作半】夜色【色或作月】闻棃花发赠刘师命　桃蹊【蹊或作溪】
　　春雪间早梅【间或作映】　从将【或作将从】兹辰【辰或作晨】轻微【微或作严】早春雪中闻莺【诸本或在入关咏马之后】
　　棃花下赠刘师命【方云苏魏公云当录于古诗中】
　　和归工部送僧约【工部归登也方云约荆州人详见刘梦得集】更得【得或作向】入关咏马　妄一【妄或作忘】
　　木芙蓉　寒露【露方作路非是】水间【间或作边非是】采江官渡晚搴木古祠空【方从杭蜀馆本官渡作秋节祠作辞又云阁本作秋江官渡晚寒木古祠空洪本校从采江官渡晚搴木古祠空按古诗有涉江采芙蓉正谓荷花又九歌搴芙蓉兮木末则谓搴之非其地也此以二花对喻谓将采之江则秋节已晚将搴之木则古辞所喻为无益盖诗人强彼弱此意也　今按方说非是盖此诗言荷花与木芙蓉生不同处而色皆美名又同故以采江搴木二事相对言其生处而九歌者祭神之辞故曰古祠也如此则此诗从头至此六句意皆聨属然嘉祐杭本巳如此非洪意定也】愿得【或作须劝】
　　题张十一旅舍三咏　绛英【绛或作细】　渴死【渴或作暍】　倒复【复或作后】若欲【若或作君】
　　峡石西泉
　　梁国惠康公主挽歌【梁或作凉方云考之史当作梁今按本或有词字羊士谔集有梁国惠康公主挽歌词二首注云时诏令百官进诗】　竟沦【竟或作竞非是】
　　和崔舍人咏月【崔羣也阁本无此篇】　象泠【泠或作零】
　　咏雪　只见【只或作秖】慢有【慢或作漫】发本【或作奔发】装睥【装或作妆】裹莓【裹或作覆】压野【压或作润】荡瀁【瀁或作漾】挫抑【抑或作折方云公时以栁涧事下迁疑寄意于时宰也　今按此诗无嵗月方说恐未必然】误鸡【误或作悟】岸类【或作堰似】蛇搅【搅或作扰】离金【离或作杂】硉矹【矹或作杌】陪鳃【方云陪鳃怒张貌字见潘岳射雉赋樊李校作毰毸】
　　酬王二十舍人【方云王涯为舍人见王适墓志本传略之今作仲舒非　今按王二十涯亦见讳行录】　平庭【或作庭平】诗从【从或作仙】
　　送侯喜　长官【方作官长非是】
　　学诸进士作精衞衔石填海
　　奉酬振武胡十二丈大夫【诸本无奉字】　戎旆暂停辞社树【诸本作弩矢前驱烦县令方从阁本云赵璘因话录曰胡证建节赴振武过河中时赵宗儒为帅证持刺称百姓入谒献诗曰诗书入京国旌节过乡关若用今语亦非胡公敬桑梓之意阁本多出于公晚嵗所定　今按方意甚善但其言阁本为晚年所定者为无据耳】
　　奉和库部卢四兄【卢汀也】　建羽【建或作树】难身【或作身难】
　　寒食直归遇雨半朝【朝或作晴】
　　送李六协律归荆南
　　题百叶桃花　窥窻【窥方作归或作临今从嘉祐杭本】
　　春雪
　　戏题牡丹　正经【正方作近】
　　盆池五首　方口【方一作枋方云唐属衞州桓温败枋头乃其地也公此诗与送李愿诗只作方口　今按公谷诗因及方口燕川则二处皆谷旁近之小地名耳谷在孟州济原县盂州东过怀州乃至衞州而济原又在孟州西北四十里则游盘谷者安得至衞州之枋头乎方说非是】有雨【或作雨洒】　惟有【惟方作为】　圣得【圣或作听】　明月【明或作乗】
　　芍药情惊【情或作忽】
　　奉和虢州刘给事使君三堂新题二十一咏【或无奉新题三字方云刘伯刍以元和八年出刺虢州白乐天有制词】
　　流水　只言【只或作秖】
　　竹溪　流慢【慢或作漫】岸篠【篠或作竹】
　　北湖　准拟【准或作准俗字】
　　稻畦　罫布【罫或作卦布或作圃方云罫博局上方目也字见选博奕论　今按博局当云棊局桓谭新论守边隅趍作罫以自生于小地】
　　花源【源或作原】　慎莫【莫或作勿】
　　方桥　此作【方云白乐天皮日休诗皆自注曰音佐今按广韵作造也将祚切而荀子肉腐出虫鱼枯生蠹贪利忘身祸烖乃作及廉范五袴之謡皆巳为此音矣然读如佐者又将祚切之讹而世俗所用从人从故而切为将祚者又字之俗体也】
　　游城南十六首【方云十六诗非一日作编者类而次之】
　　楸树　可烦【可或作何】傍人【傍或作游】
　　风折花枝　只遥【只或作可】故拣【防或作折】折赠【折或作将】
　　赠同游【诸本无此篇方云杭蜀本皆阙唯唐本有之其属在此】
　　晚雨　廉纤晚雨【方从蜀本作晚雨廉纤于律不谐当从诸本】
　　把酒　对南【对或作谢】
　　楸树貌取【貌或作邈方云此犹少陵貌得山僧及童子之貌　今按貌音邈】
　　遣兴【遣或作逺】
　　第十巻
　　律诗凡八十首【诸本作七十九首方从蜀本】
　　送李尚书赴襄阳【李逊】　属郡【郡或作部】
　　和席八【席防】　谋猷【谋或作谟方云李涪刋误曰旧作嘉谟今作嘉谋由沈浮二音通也】怀酒【怀或作怯】倚玉【玉或作市】
　　和武相公早春闻莺
　　大安池【阙】
　　游太平公主山庄【诸本无此题方从唐本大安池下増阙字而别出此题云晁本李谢本所校并同】　押城【押或作压】多少【少或作处】
　　晚春　将归【方作归将非是】慢绿【慢或作漫】
　　大行皇太后挽歌【方云此宪宗母庄宪皇后也樊本云诸本脱太字非是】　虚中【虚或作空】报晓【或作晓暮】风助【助方作动非是】
　　广宣上人频见过　三百【百或作十】久慙【慙方作为】
　　闲游　故穿【故或作乱方云少陵诗潜龙故起云江上燕子故来频皆用此字】
　　【到或作至】经旬【经或作兼】林乌【□或作莺】
　　酬马侍郎寄酒【马总】
　　和侯协律咏笋【侯喜】　觉烦【烦或作繁方云公律诗不重用韵】张王【方云庄子所谓王长其间是也并去声读公与刘梦得蒲萄诗皆用张王字】避逐【逐方作世】萌牙【牙或作芽】盘飱【飱或作餐方云盘飱寘璧左氏语】料拣【料或作聊方云料音聊量也张湛列子序且将料简出所希有者】慰我【我或作意】日暾【日或作欲方云楚词九叹日暾暾其西舍亦可以日入言也】
　　过鸿沟
　　送张侍郎【方云张贾时自兵侍为华州阁本作侍御非】
　　赠刑部马侍郎【马总时副晋公东征】　中台【或作台中非是】
　　奉和裴相公女几山下作【或无奉字】　云霞杂【方云作红杂作集　今按对偶及文势当从诸本】
　　郾城晚饮奉赠副使马侍郎及冯李二员外【或无奉字又作冯宿李宗闵】
　　酬别留后侍郎【或无酬字】
　　同李二十八夜次襄城【李正封也】
　　同李二十八员外从裴相公野宿西界
　　过襄城
　　宿神龟【下或有驿字】
　　次硖石【诸本硖作峡方云今陜县也地理志可考】
　　和李司勲过连昌宫【或作李二十八司勲无过字】
　　次潼关先寄张十二阁老使君【张贾】　日出【出或作照】四扇【扇或作面】亲破【亲或作新】
　　次潼关上都统相公【馆本无此篇关下或有头字一本在雨中寄张籍侯喜诗后】桃林夜贺晋公
　　送李员外院长分司东都
　　晋公破贼回重拜台司以诗示幕中宾客愈奉和【或作晋公自蔡州入觐途中重拜云云愈因和之】　材职【职或作识】
　　独钓【钓或作酌】　食驶【驶或作快或作駃】坐厌【方作厌坐云厌与偷为一义坐亲刑柄来弄钓车为一说公诗多此体　今按坐厌与偷来为对亦自亲切又况坐厌乃常用之语韦苏州云坐厌淮南守此类极多方从误本更为曲说不知语意之拙涩也】风能　露亦【方云广信晁氏旧藏印本作风棱露液一云山谷所定】
　　枯树
　　元日酬蔡州马十二尚书　三峯【峯或作冬方从唐本云华岳有三峯唐人守华者皆谓之三峯守盖公西归经从之路马诗必有所序述今不可得而详也　今按此诗并题皆不言经由华州所作方说既无所据又三峯不敢眠亦无文理今当阙之以俟知者】
　　咏灯花同侯十一【或作同侯十一咏灯花侯十一喜也】　黄里【诸本黄作囊方云何逊诗金粟裹搔头蜀人史彦升曰黄里排金粟谓额间花钿也又沈约宋书汉制乗舆翠盖黄里所谓黄屋也诸本多引汉纪注实此义　今按汉制黄屋与此诗文意不同疑史说误】
　　祖席【旧注云以王涯徙袁州刺史而作方云按旧纪涯刺袁州元和三年四月也公时在东都故曰祖席洛桥边此诗前后注文旧本无之蜀本亦然又或二题前字秋字上皆有得字】　淮阳【方云阳本作南洪本作阳云用汲黯事以后诗有淮南字随笔以误也】　而我【而或作今】
　　送郑尚书赴南海武王【武或作越方云汉传尉佗自称南越武王】
　　答道士寄树鸡
　　左迁至蓝关示侄孙湘　欲为【欲或作本】肯将【或作岂将方作岂于】衰朽【朽方作暮】惜残【惜方作计】雪拥【拥方作揜　今按方本此诗于暮计揜四字皆不如诸本之胜】
　　武关西逢配流吐蕃　戎人【戎或作胡】地近【或作近地】
　　次邓州界
　　题临泷寺　吾能【或作人先或作先闻】水拍【水或作浪】
　　晚次宣溪辱韶州张端公使君惠书叙别酬以絶句二章【或无辱端公絶句字】　韶州【韶或作潮非是】元自【元或作先】　那足【那或作安】百首【百或作白】
　　题秀禅师房　水松【松或作船】竹牀【牀或作林】支头【头或作颐】钓沙【钓或作晚】
　　将至韶州先寄张端公使君借图经【或无端公字】　每逢【每或作亦】
　　过始兴江口感怀
　　韶州留别张端公使君　争落日　款行人【诸本争作催款作感方从唐本云蜀本亦作争李云二宋评此诗小宋疑感字误大宋初不以为然后得善本始信】
　　量移袁州张韶州端公以诗相贺因酬之【或无端公与因字或作量移袁州酬张韶州先寄诗贺或作量移袁州张韶州先诗见贺因酬之方云题语凡四易各有义也】
　　次石头驿寄江西王十中丞阁老【仲舒】　试回【方作回马今按下句有马字方本非是】人由【由或作犹】风江【或作江风】
　　游西林寺题萧二兄郎中旧堂【诸本游作题题作故无兄字及注方云萧二存也存少与韩会梁萧友善恶裴延龄之为人弃官归庐山庐山今犹有萧存魏李渤同游大林题名】无儿可保家【今按因话录作无人可主家】偶到匡山曾住处几
　　行衰泪落烟霞【方云因话录作今日匡山过旧隠空将衰泪对烟霞】
　　自袁州还京行次安陆先寄随州周员外【诸本如此但以随为循方从唐本云自贬所防恩袁州除官还京凡多六字方云如淳汉纪注曰凡言除者除故官就新官也公志郑儋墓曰诏授司马节度除其官为工部尚书与此同周员外周君巢也时为随州刺史以经由道里考之作循非是　今按诸本得之唐本既颠倒重复而方说又不可晓疑袁州字当在贬字上或注在所字下循州之辨则方得之或本袁州下有除官二字亦通随又作复当考】
　　题广昌馆　偶逢【逢或作寻】官路【路或作道】
　　寄随州周员外【随或作循或作复说巳见上】　陆孟丘杨【蜀本杨作阳方云公与陆长源孟叔度丘颖杨凝及周君巢同为董晋幕客故也】
　　酒中留上襄阳李相公【谓逢吉也诸本作醉中留别襄州李相公】　未销【销或作终或作残】窻送【窻或作鸡】半醉【醉或作坠】
　　去嵗自刑部侍郎以罪贬潮州刺史乗驿赴任其后家亦谴逐小女道死殡之层峯驿旁山下防恩还朝过其墓留题驿梁【诸本只作题驿梁下有注字与此题少异方从唐本】
　　贺张十八秘书得裴司空马【或作酬张秘书因寄马赠诗】　骑去【或作去骑方云盖裴诗有他日着鞭能顾我之语故公云尔】
　　杏园送张彻侍御归使【或作侍郎无归使字方从唐本云彻时以幽州判官趋朝半道有诏还之仍迁侍御史从张靖之请也杏园在长安城南其实彻巳抵京但未朝见耳旧传云续有张彻自逺使归是也】
　　雨中寄张博士籍侯主簿喜　半路【方作夜半　今按朝还无因至夜半作半路亦不可晓疑以雨放朝而有司失于关报行至半路乃得报而归也方本非是】
　　奉和兵部张侍郎酬郓州马尚书祗召途中见寄开缄之日马帅巳再领郓州之作【张谓张贾诸本无奉和及郓州之作字别有奉和二字祗或作被】
　　早春与张十八博士籍游杨尚书林亭寄第三阁老兼呈白冯二阁老【诸本无十八字方从唐本云白居易冯宿也第三阁老杨于陵之子嗣复也白和诗只作杨舍人林池　今按洪本第三作三弟云澄本如此然王沂公言行录记杨大年呼沂公为第四防舍人疑前世遗俗自有此等称呼洪本或未必然而此所游乃嗣复家林亭故特以诗寄之而并呈白冯也□未知三人者其次第又如何耳】　禁沟【沟或作流】更不流【更或作见】
　　奉使常山早次太原呈副使呉郎中【或无早字方云公使镇州呉丹以驾部郎中副行】
　　夕次寿阳驿题吴郎中诗后【或作寿阳驿题絶句方云蜀本亦注夕次字】镇州初归　摆弄【摆或作摇弄或作撼】只欲【只或作秪】
　　同水部张员外曲江春游寄白二十二舍人【或作同张水部籍游曲江寄云云】青天【天或作春】
　　和水部张员外宣政衙赐百官樱桃诗【或作和张水部勑赐樱桃诗】
　　初到【到或作重或作出】色映【映或作照】
　　早春呈水部张十八员外【阁本无此二首】　花栁【花或作烟】
　　送桂州严大夫【严谟也题下或有赴任二字】　森八桂【森八阁本作八月桂或作树方云山海经桂林八树在贲禺东天台山赋八桂森挺以凌霜】兹地在【地阁作树在或作近】不假【假或作暇】
　　奉酬天平马十二仆射暇日言怀见寄之作【或无暇日言怀之作六字】
　　奉使镇州行次承天行营奉酬裴司空【方有相公字】
　　镇州路上谨酬裴司空相公重见寄【谨或作奉】
　　奉和仆射裴相公感恩言志【或无奉字】　其谁【其或作为】
　　和仆射相公朝回见寄【或作回朝或有裴字】
　　奉和李相公题萧家林亭【逢吉】
　　奉和杜相公太清宫纪事陈诚上李相公十六韵【或作杜相公太清宫十六韵纪事陈诚上李相因和杜谓元颖也】　殿阶【阶或作筵】青词　亵味【味或作服非是本朝景灵宫天兴殿祝以靑词荐以酒果用唐制也】葳防【葳或作萎方从蜀本】亦丽【亦或作匪方云唱酬谓李杜称嗟公自谓也】




　　原本韩集考异巻三
　　钦定四库全书
　　原本韩集考异巻四
　　宋　朱熹　撰
　　第十一巻
　　杂著
　　原道　君子小人【子下或有有字】非天小也【天下或有之字小方作罪云尸子曰井中视星所视不过数星　今按韩公未必用尸子语正使用之作罪亦非文意】其所谓德【或无此四字非是】公言也　私言也【言下或皆有者字或惟下句有之】黄老【或无黄字】晋魏梁隋【诸本作晋宋齐梁魏隋文苑作晋梁魏隋蜀本作魏晋宋梁齐方从阁杭本云南举晋梁北举魏隋也】于墨【诸本此下有不入于墨则入于老二语】必出【句上方有则字】主之【主方作王　今按作主乃与下文三韵皆协作王非是】者附　者污【者或皆作则附或作隆皆非是】尝云【诸本尝下有师之字】以相【或无以字】通其【通方作同】壹郁【壹或作湮或作堙方云按史记贾谊传独堙郁其谁语汉书作壹郁壹当作防集韵音咽防郁不得泄也平入声通用湮与防亦音义同也作壹则非今按字书壹防吉凶在壶中不得泄也即今之氤氲字壹湮古盖通用故汉书但作壹耳】斗斛权衡【方无权衡字非是】剖斗【剖或作掊】致之【之或作其非是】臣不行君之令而致之民【诸本不下有能字无而致之民四字而句下有则失其所以为臣一语】麻丝【或作丝麻篇内并同】名殊【名下或有虽字】事殊【事下或有虽字】其言【其或作之】饥之【之或作而】外天下国家【方作国家天下句下或有者字皆非是】进于【句上或有夷而字】其文【文或作书或作教】果蔬【或作蔬果】而其为教【或无而字方无其字】曰斯道也何道也曰斯吾所谓道也【何上方无也字　今按曰斯道也何道也是问词而曰斯吾所谓道也以下乃答语也斯道也何道也或作斯何道也斯吾所谓道也或作斯道也吾所谓之道也又或无所谓字皆非是】何而可【而方作其　今按此句复是问词其下乃答语】
　　原性【方作性原　今按原道原人原之例作原性为是又此五原篇目既同当是一时之作与兵部李侍郎书所谓旧文一巻扶树教道有所明白者疑即此诸篇也然则皆是江陵以前所作程子独以原性为少作恐其考之或未详也】而其所以为性者五　而其所以为情者七【二语诸本或皆无而字方本皆无者字皆非是】曰何也【或无曰字】曰仁曰礼曰信曰义曰智【方从阁杭蜀本云礼信去仁为近诸本多作曰仁曰义曰礼曰智曰信　今按方本以五行相生之序而言诸本以四方相对一位居中而言理皆可通但窃意诸本语陈而韩公亦颇尚异恐方本或得之】行于【于方作之】之于五也一不少有焉则少反焉【诸本无一字方从阁杭潮本也一作一也而并属下句云一谓仁也言不少存乎仁则少畔乎仁蜀本倒一也二字杭蜀反皆作及非也今按也一二字当从蜀本而以也字属上句一字属下句方及诸本皆非也方以一为仁亦非是此但言中人之性于五者之中其一者或偏多或偏少其四者亦杂而不纯耳反字则方得之】处其【其或作于非是】亡与【句上方有无字非是】夫始善而进恶与始恶而进善与始也混而今也善恶【与诸本多作欤善恶下又有欤字　今按二与字皆当读如字而为句首犹言及也作欤而为句絶者皆非左传夫弗及而忧与可忧而乐与忧而弗害皆取忧之道也语势亦相似】大戚【或无大字】母不【或无母字】为圣【下或有人字】其终【或无其字】可教【教方作学】性者【性下或有情字】而言也者【或无也字　今按此篇之言过荀逺甚其言五性尤善但三品之说太拘又不知性之本善而其所以或善或恶者由其禀气之不同为未尽耳】
　　原毁【方作毁原说已见上】　之人【或无人字下同】早夜【早或作蚤】求其所以为周公者责于己【方从阁本无求其所以字只作责于已为周公者　今按阁本不成文理而方从之误矣】去其不如周公者就其如周公者【方从阁本作求其所以为周公者而为之】身者【身或作已】能善是是足为艺人矣【善方作有非是】不责【责或作取】曰能善是是亦足矣【本或无此八字非是】不亦【句上或有是字】君子则不然【方无则不然字】其身【或作于己】夫是之【方无之字或作夫如是】有原【或无有字】不应者【或无者字非是】此世【或无世字非是】难巳【巳或作矣】有作【作或作仕或作化】理欤【欤或作也】
　　原人【人或作仁】　兽人【人上或有曰字】指山【山上或有南字非是】曰山乎【或无此三字】故天【方无故字】同仁【仁或作人非是】
　　原鬼　鬼无声与形【此上或有鬼无气三字非是】有恠【有或作见】曰是有二有鬼有物【二下或有说字或有说字而无下四字】于民【民或作时】形于【形或作托】之为之【或无之字】反乎无声【乎或作其非是】不能有形与声不能无形与声【或无上六字或无下六字】为祸　为福【本或先言为福】作原【方从阁蜀粹无作字　今按古书篇题多在后者如荀子诸赋正此类也但此篇前已有题不应复出故且从诸本存作字】
　　行难　闻天【闻下或有于字】愈尝往间客席【尝或作常间或作问客或作宾席下或有坐定二字】可人也【可或作何方从阁杭苑作可云可人见礼记郑注曰此人可也　今按方据礼记是也然详下文韩公之语似以陆公虽尝任诔此人复自疑于有罪则颇有薄其门地之意而以荐引之力自多者恐须作何字语势乃协更详之】诔也【也或作之】皆曰【曰上或有应字】足任而诔【方作诔而任而或作与】与七十【下或有焉字】人邪【人下或有也字】圣人不世出贤人不时出【人方皆作之或并有二字世出或作世生】嵗之【嵗或作年】乳于【或无于字】坐焉【或无坐字】其皆贤乎【方无此四字】举其多而缺其少乎【缺或作没少或作细或作一乎上方有者字　今按此言人之才或不全备姑举其可取之多而略其可弃之少也】其全【其方作于　今按作其语意为近但陆公此句正不敢必求全才之意而下文韩公又以太详而不早责之殊不可晓当更考之】位邪【位下或有也字】举焉【或作索之】虽详【此下或有且微字非是】子之言孟轲不如【文录作退语其人曰乃今吾见孟轲】
　　对禹问　无其人【此下方有而不传三字】虑其患而不传【而不传或作而不得如已非是】禹之虑也【虑下或有民字】人莫【或无人字】其乱【乱或作祸】不可待【待或作得】传诸子【诸或作之】守法【方从阁作法守非是】
　　杂说四首【或作三首其一作题崔山君传】　龙嘘【龙下或有之字】气茫【气下或有而字】龙之所能使为灵也【灵方从阁本作云非是】弗得【弗或作不】信不【方无信字非是】　医者【医下或有人字】之理乱【方无之字理乱或作乱否】纪纲者【纪纲或作纲纪】所以【阁无以字】侯作【作或作僭】二世【世方作帝】四海【或作天下】谓之天扶与之【诸本或无天字扶或作持今按此句未详疑有误字】　善计【方无善字】之为【之或作云而无为字非是】圣者【者或作人或并有二字】鸟者【鸟阁作马方云尸子禹长颈鸟喙阁本讹也】貌则【上或有其字貌或作面】禽兽【方无兽字】人邪【邪或作也方云列子曰包牺氏女娲氏神农氏夏后氏蛇身人面牛尾虎鼻皆有非人之状而有大圣人之德夏桀殷纣鲁桓楚穆状貌七窍皆同而有禽兽之心公意亦如此耳】事之可否【方从阁杭无可否字非是】　千里马常有【或无千里字】人【或无人字】食马【句上或有今字】而食【食下疑脱一石字】马也【方无也字】且欲与常马等【或无且字且或作而　今按且字恐当在等字下】天下无马呜呼其真无马邪【诸本二无字下皆有良字阁杭本皆脱其真无马邪五字】不知马也【知或作识而无也字】
　　读荀【荀下或有子字】　雄者【雄下或有也字】其说【其下或有所能字】黄老【或无黄字】止耳【耳或作矣】时若【时下或有有字】不粹【不下或有醇字】抑犹【抑下或有其字】黜去之【或无黜字或无去字】醇乎醇者也【方从阁无乎醇字或作醇如也皆非是】与【方作雄非是】
　　读鹖冠子　十有九篇【九方作六云今鹖冠子自博选至武灵王问凡十九篇此只云十六篇未详　今按方盖不见或本巳作九也】杂黄【或无杂字非是】五至【至或作室】遇时【遇下或有其字】功德【句上或有其字】一壶【壶或作瓠音义同】灭者【灭方作减】注十【诸本注下有者字】
　　读仪礼　又其【其方作且】用之【之或作云】之存【方无之字】杂家【家或作说】尚有【方无有字】学者【方无学字】
　　读墨子　上同　上贤【上或作尚方从阁本云考墨子本书及汉艺文志当作上】
　　第十二巻
　　杂著
　　获麟解【方云李本云元和七年麟见东川疑公因此而作然李翺尝书此文以赠陆傪傪死于贞元十八年则此文非元和间作也　今按此文有激而托意之词非必为元和获麟而作也】　书于【书或作载】马牛【或作牛马】鹿然【然或作之状或无之字皆非是】知其为犬豕豺狼麋鹿【下或有也字】以形【下或有也字】亦宜【下或有哉字】
　　师说　固先乎吾吾从而师之【阁本无下一句非是】夫庸知【庸方从阁杭作岂或并有二字而无夫字皆非是】存也【方无也字】嗟乎【上或有咨字非是】犹且【且或作巳非是】下圣【下或作去非是】句读者【者下或有也字方云读音豆周礼天官注徐邈读马融笛赋作句投徒鬭切何休公羊序失其句读不音山谷和黄冕仲诗只从如字】官盛【盛或作大按官盛语见中庸】不齿【或作鄙之】其可【或无其字】孔子师郯子苌师襄老聃【句絶方无孔子师郯子五字而读下六字连下句郯子之徒为句】郯子之徒【方云校本一云郯子下当有数子二字其上当存孔子师三字为是　今按孔子见郯子在适周见苌老聃之前而圣人无常师本杜氏注问官名语故此上句既叙孔子所师四人而再举郯子之徒则三子在其中矣方氏知当存孔子师字而不知当并存上郯子二字乃以下郯子二字属上句读之而疑郯子之下更有数子二字误矣】孔子三人【子下或有曰字方从杭本云论语本无则字曰字似不当有】是故【或无是字】学于【上或有请字】余余嘉【方无下余字】
　　进学解　招诸【招或作召】毕张【毕或作必】畯良【畯或作俊方云古文尚书俊皆作畯公佗文石本多用畯字新旧史同上】罗【或作杷方云音义同】之不明【之不或作不能】有年【年方作时云考旧史公时以职方下迁盖非久于博士　今按此文恐非职方左迁时作说见下条】絶吟【吟或作唫】记事【记或作纪】焚膏【焚或作烧】兀兀【方作矻矻】之业【之下或有于字】补苴【方云衣弊不补履决不苴吕氏春秋语】幽眇【方云抗辞幽说闳意眇旨见子云解难】茫茫【或作芒芒】障百【障或作停方云礼记鲧鄣洪水音章】有劳【或无有字】醲郁【醲或作酿】无涯【无或作亡或作之非是】于文【文方作德或作儒或作得非是】具宜【具或作其或作且】于为人【或无为字】踬后【踬多作防方云载防其尾说文作踬义通】遂窜【遂或作逐】三年博士【年方作为方云谓贞元末为四门博士元和初为国子博士今复下迁诸本多作三年樊谓公元和元年六月为博士四年六月迁都官史谓三嵗为真盖三年也　今按洪谱则樊说为是当作三年唐本诗注行状皆有三年字何烦曲说乎然洪亦附三为之说则又误矣】取败【取方作其】年丰【丰或作登】各得其宜施以成室者匠氏之工也【或无宜字室下有屋字工作功方云淮南子曰贤王之用人也犹巧工之制木也大者以为舟航梁栋山者以为楫楔脩者以为櫩榱短者以为朱儒枅栌无小大脩短皆得其所宜规矩方圆各有所施天下之物莫凶于鸡毒乌头也然而良医橐而藏之有所用也是故林莽之材犹不弃者而况于人乎公言盖祖此而宜施二字当为一节】卓荦【或作荦荦】荀卿守正大论是【方从旧史如此又云文苑上文皆同惟是作以兴盖国初以讳避也阁本亦只作大论以正为王以论为伦自杭本也而新史又易守为宗其讹益甚矣】其遇【遇或作进】不显【显或作洎旧史无此上四而字】俸钱【俸或作奉】从徒【从或作而非是】促促【诸本多作役役方云促音龊公张署墓志抑首促促就食与此同史记申屠嘉赞娖娖廉谨娖与促音义通集韵龊下二字皆出】陈编【编或作篇】兹非其幸欤【或无其字或作此非其利哉】巳量【或作量已非是】以昌阳【上或有不字　今按本草昌蒲一名昌阳作不以者非是】
　　本政　既其弊也【其方作有或无其字　今按犹言既而弊矣既字又似及字】遂一【遂或作逐】何居【方无何字或无居字　今按何居准檀弓音姬大率此篇僻涩必其少作今或有所未通阙之可也】我其【我或作吾】孽情【孽或作泰】悱然非矣【或无然非二字】后虽【方无后字】可暨【暨或作洎】诡恠【恠或作类】
　　守戒　柴楥【方云楥篱也栏也字当从木】屈强【屈或作倔】野人鄙夫【或无人鄙二字】为有【为下或有之而二字或只有之字　今详文势疑为字衍】莫大于不足为【句下或有而不为三字　今按文势疑足字衍下句不足为者放此】材力不足者【足下或有为字非是】而与【方无而字】引颈【颈或作领】于豹【于或作与非是】
　　圬者王承福传【圬或作杇方云圬音乌左传圬人以时塓馆宫室杜注圬人涂者题语正本此说不当用杇字今按论语作杇】　我农夫【方无夫字】理我所以生者也【方从阁杭本如此诸本生字或作出令　今按所以出令与原道意同似当从之然详考上文有三生字故此言君者理我之所以生者正承上文而言也若作出令则与上下文意皆不协矣今当以方本为正】化者也【方从阁杭无也字非是】一日舍镘【或作舍镘一日】有智【方无有字】吾特【特或作故】入贵【入下或有于字】问之【或无之字】曰死【或无曰字】焉怠【焉下或有而字】知其不可而强为之者邪【杭本可下有能字蜀本能上有强字方从阁本作知己之不可能又无强字　今按此数本语意皆与上文不择其才之称否者相复又与本句多行可愧者不相承惟杭蜀本近是但能字亦未安而强字当在而字下耳今参取二本定为知其不可而强为之则其上下文之义皆畅矣】飨之【方无之字】者也【者阁作类非是】有之【之阁作小非是】力者【句下或有也字】杨之【句上或有然字非是】畜其【畜或作蕃】亡道【亡或作忘】自鉴【鉴方作览或作觉　今疑自鉴或当作日览】
　　五箴　是无【方无是字】三十【三或作四方从阁杭蜀本云洪樊辨证详矣】于前【于或作于下语同】
　　游箴　余少　余今【余方从阁杭蜀本作于云左传于民生之不易于胜之不可保杜注于曰也　今按方说不为无据然与所证之文初不相似况下文有呜呼余乎则此于字皆是余字明矣】知乎【或无乎字】
　　言箴　乌可【乌或作焉】黙焉【焉或作然】以汝为叛　以汝为倾【以汝方并作汝以　今按近世校本务为新竒多作倒语文乖字逆几类欧阳公所讥石公操作字之恠殊失韩公立言本意今悉正之不敢从也】
　　行箴【行或作悔】　可追【诸本皆同而方从阁杭以追为止今按草书追字近似止字二本偶以转写致误而方乃以好恠取之不复计其文义之通塞可一笑也】
　　好恶箴　无善而好【善方从杭蜀作悖　今按二本盖由下句而误方亦不顾文义而取之也】
　　知名箴　霈焉【焉或作然】及其【或作其及】祸亦【方作辱则】
　　后汉三贤赞　为乡人【或无为字人或作里】以赦为贼良民之甚【甚或作患方云王符述赦篇曰今日贼良民之甚者莫大于数赦公全具此语】　仲长【或无仲字】谓高【句上或有自字】俶傥【俶或作倜方云俶与传合】举尚【举下或有高第字　今按本传无高第字】文章【方云考本传当作才章公三赞未尝私立一语】一终【一下方有而字】
　　讳辩　李贺【李上方有进士二字非是】劝贺举进士贺举进士有名与贺争名者毁之【此公自言尝劝李贺举进士而贺从己说举进士有名称故与之争名者毁之也今方氏乃从诸本删去名字而以有字属下句遂使复出四字为剰语而争名二字无所承故诸本亦有觉其误者而并删四字以从省虽若小胜方本然要为失韩公本指而不究毁者之情也方本又无之字亦非是方又云康骈剧谈录谓公此文因元稹而发董彦逺谓贺死元和中使稹为礼部亦不相及争名盖当时同试者】察也【或无也字】若不【方无若字】之类是也【或无此下注字】父名晋肃子不得举进士若父名仁子不得为人乎【诸本嫌名律乎下皆有此二十字方本无之非是】作诗不讳【注字若曰三处并同方本一作周公一作孔子一作曾子】不讳嫌名【注若衞桓公本或无若字】骐期　杜度【期字度字下或并有者字方云董彦逺曰骐期以姓苑考之为朞又李涪谓杜操字伯度魏人以武帝讳谓杜度公误用也然张仲景方自有杜度公所用或出此】不闻又讳治天下之治为某字也【或无又讳二字方云颜氏家训曰桓公名白传有五皓之称厉王名长琴有脩短之目不闻谓布帛为布皓呼肾肠为肾脩公言盖有自也　今按公言或与顔氏偶同未必用其语也】言语【或作立言】贺举【或无举字】可邪为不【或无邪字方无邪为二字】讥矣　止矣【矣或并作也方并作邪】宦者【者或作官下同】
　　讼风伯【讼或作谗非是】　之旱【或无之字】寖寖【方作侵侵】将坠【将下或有欲字】其独【独或作将】气不【气或作云】云不【云或作气】伯兮【方无兮字】又何【又上或有其字】我今【或作今我】虽死【虽方作之非是】汝伤【汝或作尔】
　　伯夷颂　举世非之力行而不惑者则千百年乃一人而巳耳【方从杭粹及范文正公写本无力行二字千下有五字云自周初至唐贞元末几二千年公言千五百年举其成也　今按此篇自一家一国以至举世非之而不惑者泛说有此三等人而伯夷之穷天地亘万世而不顾又别是上一等人不可以此三者论也前三等人皆非有所指名故举世非之而不顾者亦难以年数之实论其有无而且以千百年言之盖其大约如此耳今方氏以伯夷当之巳失全篇之大指至于计其年数则又舍其几二千年全数之多而反促就千五百年竒数之少其误益甚矣方说不通文理大率类此不可以不辨】去之【方无之字】从天【从或作率】与天【与或作从】明也【明下或有者字】所谓【或无所字】一凡人【诸本两句皆作凡一人唯范本两句作一凡人乃与下文非圣人者相发明诸本非是】夫圣人乃万世之标准也【准方作准　今按准字从水隼声俗作准方本误也又按此篇之意所谓圣人正指武王周公而言也既曰圣人则是固为万世之标准矣而伯夷者乃独非之而自是如此是乃所以为穷天地亘万世而不顾者也与世之以一凡人之毁誉而遽为喜愠者有间矣近世读者多误以伯夷为万世标准故因附见其说云】第十三巻
　　杂著
　　子产不毁乡校颂　安其教【安或作知方云此以教叶侨与嚣车牵诗用韵如此】昭哉【哉或作然】下君【君或作者】交畅旁达【方从三本作旁畅交达非是达或作通】不理【下或有者字】
　　释言【此元和二年春作宰相郑絪翰林学士李吉甫中书舍人裴垍也　洪曰国语云骊姬使奄楚以环释言注云以言自解释也退之作释言取此】　六月十日【方无十日字】公公赐【方无下公字】今为我写子诗书为一通以来【我下或有尽字而无为一通以字或无为我字而有尽字一方作二】若干篇【若干方作着于　今按着于篇虽古语然施之于此似不相入且公亦未必特用此语以为竒也】以献【下或有之字】为谗【或无为字】慎之【方无之字】以退【以或作巳】于敌以下【以或作巳方云国语自敌以下则有雠注敌体也今人多用敌巳字非】宰乎【宰下或有相字】言乎【或无乎字】宿资蓄货【或作宿货蓄资】相国【或作宰相】子其慎欤【或无欤字】之治【治或作理】孰不【孰下或有能字非是】惑聪【聪或作听非是】乱世【方作世乱】听视【或作视听】进而【或作而进】何惧而慎【方无而慎字】危哉【方无哉字】于宰相者　宰相不知　彼敖宰相【宰相或皆作相国】乃今知免矣【乃今或作今乃又无矣字】既而【方无而字】
　　爱直　乌可【乌或作焉】乎色【乎或作于】公举【公下或有之字】有其【方作其有】在此【或无此字　今按此下疑当有而字】吾为【吾下或有能字】又未【又或作且】惜之【惜或作爱】
　　张中丞传后叙　张巡【方无张字】开门【或疑上当有然字】贼语以国亡主灭【语方校作悟灭下或有悟之字　今按悟字无理且从诸本作语若果合作悟字即是误字之讹但以字上若有语字或误字或语之字或误之字即灭字下皆不当复有误之字若以字上无此四种字即灭字下皆当有误之字】其徒俱死【上方有而字或又疑而字当在死字下】之邪【方无之字】诟逺【诟或作语非是】之卒不【或无之字】之不亡【或无之字非是】助之攻【攻或作功非是】府间【府或作州】云之乞【方无之字】霁云慷慨【或无霁云字非是】半箭【箭或作笴】吾归【归或作师非是】降霁云【或无霁字】欲将【或疑衍一字】及巡【巡或作其】嵩常【常方作尝】嵩时【或无再出嵩字】尝得【或无尝字】久读【久或作又】起草【起方作有】人户【或无户字】或起【或或作犹】呼巡【巡或作之】嵩将【句上或有而字非是】为所【为下或有其字非是】
　　河中府连理木颂【咸宁王浑瑊也】　殆气【殆或作始非是】有五【或无五字非是】闵仁【仁或作人非是】异体【体方作事二字或作上下非是】殊本连理之柯同荣异垄之禾【方云三馆本潮本之柯皆作枝柯仍与下文同荣为一句今本木作禾由枝字讹也　今按殊本连理之柯即今所颂之木也同荣异垄之禾即书所谓异亩同颖之嘉禾也盖追为前日之预言而泛举其类耳司马相如所谓双觡共抵之兽其句法亦类此如方所定则理乖语赘句分而韵不协失之逺矣】徯之【方无之字　今按之字疑当作其】今欲【欲或作将】王余抑也【或作余抑王也或依上文作王抑余也方从三本定此　今按抑余余抑盖互文以叶韵耳作余抑王固无理作王抑余亦重复无他竒当从方本为是】洵厥【洵方作询非是】斯人【斯或作其人或作民】
　　汴州东西水门记　陇西【或无此二字非是方云董晋本仲舒之裔自广川徙陇西故云】　距河【距或作拒】不合【不或作弗方从石本】昼湛【湛或作沈】舟不潜通【不字方从石本作用　今按上下文意盖言置锁虽足以禁舟之潜通然未免亏疏宣泄之患故须作水门耳诸本作舟不潜通者是也今上文既言置锁而下文乃云舟用潜通则是锁为虚设而其下句亦不应着然字矣若以为误则石本乃当时所刻不应有误然亦安知非其书者之误刻者之误况或非所亲见则又安知非传者之误邪其说之未尽者又见于溪堂盘谷等篇览者详之】遂拯【拯或作持】监军是咨司马是谋【诸本及石本皆有此二句在人力有余之下方从阁本删去云阁本盖公晚日所定当从之　今详此二语疑后人恶监军二字而删之耳方氏直谓阁本为公晚年所定不知何据而云然以今观之其舛误为最多疑为初出未校之本前巳辨之详矣大抵馆阁藏书不过取之民间而诸儒略以官课挍之耳岂能一一精善过于私本世俗但见其为官本便尊信之而不复问其文理之如何巳为可笑今此乃复造为改定之说以钳众口则又可笑之甚也】以闬【闬或作扞】之文【文方从石阁蜀本作醇　今按此记方氏多从石本石本固当据信但上条用字大误而此醇字亦未安耳】
　　燕喜亭记【燕或作宴此记方亦多从石本】　佛人【佛下或有之字】慧游【慧下或有者字】燔椔【燔或作焚】立屋以避风雨寒暑【避或作御雨下或有御字或作立屋以游风雨既除寒暑既去或作以御风雨以除寒暑方从石本云左传吾侪小人皆有阖庐以避燥湿寒暑】其丘【上或有名字】有竢之【竢下或有德字】名之【名或作言】者颂【方从石阁杭蜀本如此或作颂者今按颂疑衍字】州民之老闻而【方从石阁杭本如此或无老字而而作者州民之老或作州之老民非是】名天【名下或有于字】其侧【方从石本无其字】莫直【直或作多非是方云直音值当也作宜者非史记樗里子墓正直其北匈奴传诸将居东方直上谷或读如字】地藏【方从石本无地字】其人【方从石本无其字】部郎【部下或有侍字或无郎字皆非是】蓝田【田下或有山字】淅湍【方云今邓州有淅川县以淅水得名　今按淅音锡其县本楚之析邑汉书所谓析郦者也湍亦水名在邓州穰县】蝯【蝯或作猿】瑰诡【瑰或作瓌】见也【方从石本无也字也或作之】而羽【方从石本无而字】
　　徐泗豪三州节度掌书记防石记【豪诸本作濠石或作壁洪云地理志濠初作豪元和三年改为濠据退之作记时尚为豪作濠误矣方云通典以为州名字本作濠盖因濠水得名定作濠　今按颜鲁公干禄字様及唐韵亦皆作豪而元和郡国志云濠字中间误去水元和三年字又加水皆与地理志合但通典偶脱中间去水一节耳此豪字当从洪氏作豪】　整齐【整或作总】之士【士或作事】镇守【守或作定】祈祝【祈或作所】闳辨【闳或作宏】然后【后方作后】者三【者下或有凡字】人陇【人下或有曰字】人茍【茍下或有有字】相章【章方作扶或作华】川泳【泳或作伏】飞也【方无也字】记之【或无之字】俾来【或无俾字】
　　画记　兵立者【或无立字】骑执大【骑下或有而字】徒而驱【方无而字驱作骑按徒则非骑矣方误也】方涉者【方无方字】坐而【方本坐上有方涉二字】具食者十【具或作且十上或有二字】牵者二人【二或作三】一人杖而负者【方无者字今按一人字疑在负者之下】妇人以孺【人方作女而无以字】之事【之下或有王字】为
　　人【为或作焉属上句非是】又有上者下者【方从杭本作亦有马之下者焉蜀本同但又作亦阁本作亦有马焉　今按此句三本皆无理唯别本作又有上者下者而无焉字乃与上下文意相属今从之】行者牵者【牵方作奔或并无四字　今按牵谓牵而行也后有走者则奔者为重复当存牵而去奔】陆者【或无此二字　按此承渉者则陆为方出水也不当无】立者人立者【或无人立者三字非是】喜相【喜下或有而字】为马【为或作焉属上文非是】十一头【十下或有有字】橐驼【橐或作骆下同方云汉书子虚赋注橐驼者言其可负橐囊而驼物故以名】服用之器【方从阁杭本用下有投壶二字而无器字非是】有独【或无有字】工人【或无人字下语同】藂集【藂或作丛】若有感然【有下或有所字或无此四字】之手摸也【摸上或有所字或作手之所摹也】往来【往下或有日字】其始【方无始字今以下文夙好之语推之当有】
　　蓝田县丞防壁记　鴈鹜【鴈或作鳬】曰当【曰下或有丞字】涉笔【涉或作濡】谚数慢必曰丞【谚或作劾或作该方从文苑云谓谚语之所举计者以丞为慢之最且至以相訾謷也数所矩切】涵【涵或作澄】大以【或作以大】再进再屈口人【杭本无再进二字文苑无下再字而屈下一字皆作千字方云斯立贞元四年进士六年中博学宏词再进而屈千人也　今按杭苑皆脱字方从苑为误但唐人试宏词者甚少如贞元九年仅三十二人而巳作千人恐非是或疑千当作其如云屈其坐人也然无所据姑放穆天子传阙其处以俟知者】喟曰【喟下或有然字下同】丞负【丞下方有喜字云喜音许吏切黄霸传少学律令喜为吏】而为之【方无而字之作文而读连下句曰为文丞言犹文具也今按文丞不成文理方说之僻类如此或疑丞亦为衍文】千梃【方云梃从木说文梃一枚也】日哦【日下或有吟字】
　　新修滕王阁记　则闻【则或作尝】临观【或作登临】絶特【特方从阁本作时非是】序赋记等【注或云王勃游阁序王绪赋王公今中丞修阁记或并无】言事【或无事字】揭阳【揭或作朝】袁于【方无袁字】受约束于下执事及其无事且还傥得一至其处窃寄目偿所愿焉【诸本皆同方独从文苑无及其无事且还傥得一至其处十二字而偿作赏下又増适字　今按叙事当如诸本乃有曲折而其先公后私不以游览杂乎受命之重尤得事大府之体与聘礼既受饔饩然后请观乃从下门而入意亦相似如方所定则皆失之而窃寄目赏语意生涩适所愿亦不若偿字之穏也】罢行【文苑行上有而字亦非是】春生【生方从文苑作施　今按下字对偶文苑亦非】数日【日或作月】焉矣【或无矣字】适理【理或作治】公所【方无公字】公乌得无情哉【乌或作胡方从杭苑作乎　今按作乎语意轻脱不类公它文亦非寮属所得施于其长者盖本作乌自乌而胡又自胡而讹耳大扺此篇文苑多误】破缺【破方作故　今按瓦甎坚物破缺乃不可用而故则无甚害也且修屋而尽易其故则是新作而非修之谓矣作故非是】不鲜【鲜或作圭说见祭湘君夫人文】而以【而下或有赏焉字】子其【或无其字】某日【某或作五】
　　科斗书后记　同姓【方从阁蜀本如此二字或作配今按礼云五世袒免杀同姓也公于择木巳无服矣故以同姓言之】善八【善或作盖或作盖能非是】服之【服或作复】官书【方云新唐志作字书考之杜林传及陈蕃传注非也】其据依【方无其字据依或作依据方云左氏无所据依】荐道【方无道字】识字【识下或有古字】留愈【方无愈字】








　　原本韩集考异巻四
　　原性【杨倞注荀子全载性原一篇先生考偶未及今记其异】　性原　而其所以为性五　而其所以为情七曰何也　上焉者善而巳矣　曰仁曰礼曰信曰义曰智　主于一而行于四中焉者之于五一也不少有焉则少反焉　动而处其中　亡与甚　夫始善而进恶与始恶而进善与始也混而今也善恶皆　大慼　母不忧　卒为圣　其终不可移乎　上者可学　今之言者杂老佛　杂老佛而言之也者








　　钦定四库全书
　　原本韩集考异巻五
　　宋　朱熹　撰
　　第十四巻
　　杂著　书
　　郓州溪堂诗【方多从石本】　马公【下或有总字】以其人之安公也【安下或有于字或作以彼之人安于公也】竱心一力【或作竭心力竱或作竭一或作戮方云竱旨兖切专也国语竱夲肇末】沂密【方云沂帅王遂也】幽镇魏【方云谓张靖被囚田正史宪诚皆为下所杀】于政【于或作于】自置【方云谓崔羣为王智兴所逐也置或作署或置上有署字】四邻望之【阁杭蜀及诸夲中居之下皆有此四字方从石本删去　今按文势及当时事实皆当有此句若其无之则下文所谓恃以无恐者为谁恃之邪大凡为人作文而身或在逺无由亲视摹刻既有脱误又以毁之重劳遂不能改若此者盖亲见之亦非独古为然也方氏最信阁杭蜀本虽有谬误往往曲从今此三本幸皆不误而反为石本脱句所夺甚可笑也】曹濮于郓【方云郓字絶句或作于曹濮州非是】保持【持或作恃】以憾【以或作而或并无此二字】曰易【下或有也字】以公【或无公字】封扶风县【或无封字县或作郡】而接【或无而字】　不条【不或作有】收正【收或作牧】邦蟊【蟊或作蛑音义同】箴之【箴或作针】师征【方从石夲作帅　今按平淮西碑云屡兴师征作师为是石本或误未可知也】公暨【暨或作洎】强令骇水【方云此诗十一章以令叶强以骇叶水皆古音也令有平声一读公独孤郁墓志亦见淮南子勿惊勿骇万物将自理勿挠勿撄万物将自清骇古音自与理叶也周官注疾雷击鼓曰骇西京赋所谓骇雷鼓是也　今按古音之说甚善呉才老补音补韵二书其说甚详骇水协韵如管子宫如牛鸣盎中征如负豕觉而骇亦一证也沙随程可久曰吴说虽多其例不过四声互用切响通用二条而巳此说得之如通其说则古书虽不尽见今可以例推也】
　　猫相乳【蜀本有说字】　其一死焉【或作其一母死或作其母一死】走而【方无而字】大者也【方无也字】仁义【方从阁杭无仁字非是】伐罪【伐或作罚非是】非此【或作亦其非是】失于德　失于子【失下或并有之字】既巳【或无此二字】说云【下或有尔字非是】
　　进士策问　吉凶【方从蜀本作凶吉　今按经传凡言吉凶者多先吉而后凶惟协韵谐声则或倒用而近世好竒之士不问可否一例倒用则失之矣此类当徐读而从其声之谐者不能悉论也】运者【下或有也字】辨之【之方作此】让者【或无者字】　之书【或无之字非是】逺然焉所【方无然字焉或作乌　今按当有然字而焉字属下句但其下疑当有一有字作乌亦通其下疑或有一睹字】兴与霸【或无兴与字】　秦穆之【穆或作鲁非是】　其时天下【或无其时字】则既【或无则字】而知【或无知字非是】之者【者或作也】尚在将何以救之乎【方从阁杭苑尚在作在尚无将字今按若从方本则尚何以救之乎乃是恐不及救之意与此上下文不相入其说非是】　岂非便于人而得于已乎【方无而字己作身　今据上文及详语势方说非是】而不责其【或无而字其作于】旧说【旧或作记非是句下或有焉字】　之言【下或有曰字】不之知【或无之字】与归【此下或有又曰居是邦也六字】而友者为谁【而或作所为或作其】子之所不【方无之所二字】　有无【或无有字】吴蜀魏下及晋氏【魏字或在晋下谓元魏尔盖不然也三国之魏岂应略而不言乎】有倍【有或作加】委之以【方作以委之非是】　易之说【易上或有周字说下或有者字】二茍【二或作一非是】龙战于野【此下或有其血黄四字】所宜【或无所字非是】　者谷帛谷帛丰【者下或有在字丰下或有既字】而帛愈贱【愈方作益又而字疑当在贱字下但此正与张中丞传后叙城坏而其徒皆死云云者相类恐公自有此一种句法也】　下人【人或作民此试进士当避讳作民者非】封山【诸本封作随非是】抑其【其下或有所字非是】巳逺【或作逺矣方无巳字】　德者【或无者字】氏巳【氏或作代方无巳字】虽孔【方无虽字】无师【无下或有所字】而道【或无而字】于人　于子【于或皆作于】乌足【乌或作焉】
　　争臣论【争或作谏方云三本及欧公与范司谏书温公通鉴皆作争】　以为谏【或无以字非是】人皆【或无人字非是】色喜【或无色字非是】在野【在下或有草字】移易【方作易移】之时　之德【方本并无之字】以蹇【或无以字】事之【事下或有上字非是】尤不终【尤下或有之字终或作絶或作如皆非是】阳子在位【阳子下或有实一匹夫四字或作实一介之夫下再出阳子二字或作实匹夫阳子亦再见】及于【方无于字】之秩【方无之字】得其言言乎哉【或无复出言字　按此语正谓阳子若自谓得其言则何不言乎哉或本非是】秩禄【或作禄秩】招其【方云旧本招下皆出音翘二字武子好尽言以招人过见国语汉书五行志苏林读招为翘招举也宋元献曰考他书未获为翘之意作音者当有所据　今按吕氏春秋孔子之劲能招国门之关注招举也又过秦论招八州而朝同列苏林亦音翘】滋所【滋或作兹非是】子本以布【方无本以字】是启【或作其咎非是】有求【有下或有心字】必以【必方作不】门不【门下或有而字】以补其不足者也【方本以下有自字者下无也字云自者指言天之所授也义为长　今按韩公之意乃言天生圣贤非但使之自有余也乃欲以补众人之不足耳故下文云云方说非是】目也【或无也字】则将役于贤【则或作且贤或作身非是】欲加【或无欲字】而好尽言于乱国【方本作而言尽言尽言于乱国　今按方本殊无文理】乎哉【或无哉字】
　　改葬服议　轻者也【或无者也字】故其【或无其字】其缅【或无其字】乃葬【下或有者字】未葬服【未下或有除字非是】以是【方无是字】葬故【诸本无故字方从旧监本云考之左氏当有】而不【方无而字】而除【下或有之字】更重【或无重字非是】似三【似或作以非是】自启至于既葬【启下或有殡字或无既字今按礼有自启至于反哭之语方本是也】曰如子【或无曰如二字非是】
　　省试学生代斋郎议【诸本此下有贞元十年应博学宏词九字】　之子【或无之字】以所进业【所进或作进所方作进以进或作道】然则【或无然字】之小【或无之字】盖亦【亦或作以】其无【其字疑衍】非近【上或有此字】知此【此或作其】之教【教或作数】不什【什或作然方云此商君传所谓利不百不变法工不十不易器是也】不如【如下方有于字】则失【失或作去非是文苑此篇前后有议曰谨议四字】
　　禘祫议【方校作祫禘　今按篇内皆作禘祫方误也】　祖宗【宗下方有庙字今按此等公家文字或施于君上或布之吏民只用当时体式直述事意乃易晓而通行非如诗篇等于戏剧铭记期于久逺可以时出竒怪而无所拘也故韩公之文虽曰高古然于此等处亦未尝敢故为新巧以失庄敬平易之体但其间反覆曲折说尽事理便是真文章他人自不能及耳方本非是后皆仿此】凡在拟议【在或作有拟方作疑】志切【切方作在　今按官不及议而自言则作切为是】献懿庙主【庙或作之】祭焉【祭方作登详上下文作登非是】宜毁之瘗之【诸本毁下或无之字或毁之下再有宜字今按上之字疑当作而】依迟【诸本迟作违方从阁杭蜀苑云新史与文粹作依违以意改也甘泉赋徕只郊禋神所依兮徘徊招摇灵屖迡兮屖音栖迡与迟同皆徐行也颜曰言神久留安处不即去也】虽太【虽下方有为字】其于【方作于其】父之【之或作子或并有子之字皆非是】去坛为墠去墠为渐而之逺【方无去坛去墠四字之逺作逺之　今详四字祭法本文之犹适也言渐而适逺也方本皆误】合食则禘无其所废祭则于义不通【其所方作所主义或作经或作礼今按此言若作别庙则不当禘于太庙又不当禘于别庙故云禘无其所若以无可禘祫之所而遂直废其祭则于义又有不可通者故其说如此方本误也】盖以【以方作曰】传于【或无于字】之神【或作神之非是】常祭甚众合祭甚寡【众或作频方云新书陈京传亦作众今按韩公本意献祖为始祖其主当居初室百世不迁懿祖之主则当迁于太庙之西夹室而太祖以下以次列于诸室四时之享则唯懿祖不与而献祖太祖以下各祭于其室室自为尊不相降厌所谓所伸之祭常多者也禘祫则唯献祖居东向之位而懿祖太祖以下皆序昭穆南北相向于前所谓祖以孙尊孙以祖屈而所屈之祭常少者也韩公礼学精深盖诸儒所不及故其所议独深得夫孝子慈孙报本反始不忘其所由生之本意真可为万世之通法不但可施于一时也程子以为不可漫观者其谓此类也欤但其文字简严读者或未遽晓故窃推之以尽其意云】非所【所字疑衍】议有【议下方有为字】
　　省试颜子不贰过论　之目【目方作夫】不由【由或作曰】所谓【所上方有故字非是】自明诚者【或无自字】亦不【或无亦字】饮一【或无饮字】不然夫行【或无不然字或并无夫字】
　　与李秘书论小功不税书【秘书官称也或无书字而以秘为人名及论作问税下无书字者皆非是】　以情责情【诸本上有是字方云郑注无此语只云以巳恩怪之】不追【上或有而字】功服【功下或有之字】常服【或无常字】古之人【人方作时】各相【方无相字非是然各字亦疑误】岂牵【岂下或有有字】慼慼【下慼字或作容】类有丧【类下或有于字丧或作服】税者【方无者字】尤深【深或作甚】
　　太学生何蕃传【方本作书云此文总于书类当从旧本今按此当作传而入书类未详其说伹其词则实传也况有诸本可从乎】　廿余年【诸本作二十余年方从杭本作廿年余又云蜀本作二十而余字亦缀于年之下按说文廿音入二十并也先合切三十之省便古文也考之国语有云行玉廿瑴者正作此字泰山秦碑亦云皇帝临立卄有六年则又以四字为句而以卄为一字尤明白矣故公文多用卄字唯孔左丞碑尚以四言故可考如南海碑薛助教碑石本亦皆然但世人多不之见耳　今卄从方本余年从诸本】之升【或作升之】闻于【或无于字】名文【名下或有为字】比肩立莫为礼部【立下或有叹字或有叹字而无莫为礼部四字】具全【具或作俱】请谕【或无谕字方作论】欧阳詹生【詹生或作生詹方本阳下注詹字下同　今按欧阳詹生如史称辕固生药瑕公之类甚多不当作注】葬死【方从杭蜀本无葬字非是】水气【水下或有之字】无亦【或无亦字】
　　答张籍书　人人【上人字或作众　今按人人乃众人之义此篇下文及后与孟东野书别本欧阳詹哀词皆有之然不见于他书疑当时俗语也】意吾子【或再出吾子字非是】意仆【方无意字】之见【之下或有所字】焉耳【焉或作者】得矣【得上或有所字或无矣字】之未至【未至方作不能或至下更有至之不能四字】人人【或无下人字说见上】裸裎【裎方作体】言不【或无言字】
　　重答　推而【而或作之】德者【或无者字】然后【或无此二字】下乃公卿辅相【乃或作及　今按此言其下者犹是公卿辅相盖微词以见上自天子亦宗事二氏之意】书于吾何有【书于方作于书仍无吾字　今按书于吾何有言无补也方本误】穷也亦甚【方本穷作躬甚作穷皆非是甚又或作至】及乎【及或作至】雄亦未久也【方无也字】书者【句上或有为字】后世【或无世字】其何【其或作又】商论【或无商字方云考张籍本书实有】好胜者然【好下或有已字或无然字】非好已之道胜也【或无此一语】所传之道也【方无所传也三字而道下有传者二字属之下句皆非是】无以【以方作所非是】张而不弛文武不能也【能字本皆作为方云考之记实曰张而不弛文武弗能也弛而不张文武不为也则此为字当作能字乃是但李本云论衡尝引此以辟董仲舒不窥园事正作为字疑公自用论衡非用戴礼也　今按作为无理必有脱误不然不应舍前汉有理之礼记而信后汉无理之论衡也况公明言记曰而无论衡之云且又安知论衡之不误哉今据公本语依礼记定作能字】恶害于道哉【恶或作岂于下或有为字一本作乌害其为道哉】
　　第十五巻
　　书　启
　　与孟东野书【东野或作郊】　吾心【吾或作余方从阁蜀本作吾除江湖予乐也一语余并同】其于人人【或无下人字说见前巻答张籍书或作他人非是方无此四字】与之处【之方作人】言无　唱无【无上或并有之而字】行而【方无而字】与同【与方作以说巳见前】从之【从下方有今字之下方有人字云谢以贞元本定　今按上语与世相浊即是从今之人更着二字则赘而不词矣旧书之不足据有如此者故特详着其语云】其使【方无其字】于归【于或作与方作以　今按送杨少尹序亦有此语】春且尽时气向热【方本尽时作时尽向作日　今按方本无文理盖其意信本而不信理好竒而不喜常故其所取每得乖戾暗涩之语虽此等无利害极分明处亦不能免是可叹已】
　　答窦秀才【窦下或有存亮字】　智愈【智或作身】辞雅【雅或作清】书盈【书方作尽】循次【上或有若字】万一【或无此二字】之舟【舟或作川】事左【左或作尤非是】其光【二字方作世】不曜【曜或作耀】请恳【请或作情】文章不足【足或作可】
　　上李尚书【李下或有实字】　载拜【载或作再古字通用】尚书【或无此二字】如家【或无此二字】谨献【谨或作请】
　　贺徐州张仆射白兎状【或注建封字状亦作书】　皦白【皦或作全或作皎】安阜屯【方云屯名安阜如唐孟元杨董作西华屯是也　今按下云得之军田则此屯字乃屯田之屯也】屯之【屯或作田】弗逸【弗或作不】愈虽不敏【或无此一语】戎国名【戎方从阁杭本作我名下注絶句二字　今按实我国名不成文理汉书衞青传讨蒲泥破符离晋灼曰二王号也所谓戎国疑或取此】附丽【丽或作离】道也【方无也字】安阜之嘉名【阜或作附嘉方作喜又无名字安阜或作革附皆非是】伏惟閤下【方无閤下字】其有逆乱之臣未血斧锧之属畏威崩析归我乎哉【诸本多如此嘉祐杭本亦然方本之属作其属属下句析作拆云汉终军传野兽并角明同本也众支内附示无外也殆将有解编发削左袵而防化者又王褒讲德论今南郡获白虎偃武兴文之应也获之者张武张而猛也公言盖祖此　今按嘉祐诸本之析二字文理分明方氏但据蜀本而不复着诸本之同异其所定又皆误盖其属归我事小不足言不若逆乱之臣归我之为大而可愿也崩析亦不成文若用论语分崩离析之语则当从木若用史记折而入于魏之语则当从手二义皆通然既有崩字则似本用论语中字也】不惠【或无此二字】防念【方从文苑以念为合全无文理】黙黙邪【方从杭蜀苑作黙贺也亦不成文理】
　　上兵部李侍郎【蜀本注防字或作异非是】　本好【好或作喜】山岳【方从三本文苑作泰山与上下句不类非是】智益【智或作身】难为听而【难为属上句为或作其则属下句】内仁而外义行高而德钜尚贤而与能哀穷而悼屈【方本仁下贤下无而字　今详此上下四句本或皆有而字者为正或皆无之或上二句无而下二句有者亦通而方本必于其第一第三句去之使其参差龃龉而不可读以为古则不淳以为今则不响不识其何意也】宜必【宜或作计】
　　答尉迟生【下或注汾字】　愈白【或无此二字】古之道【或无此复出三字】取之【方无之字】
　　答杨子【方云此书答杨敬之淩之子也所谓逺其兄甚者谓诲之诲之凭之子栁子厚所为说车者也】果于【于或作以】尧舜【舜方作帝】李七【或无七字】兄甚【下或有矣字】所以
　　【下或复有以字非是】其间【方无其字】
　　寄襄阳于相公【或注頔字】　天保【保或作寳】移族从幷与京兆书【方从阁杭本如此云頔丗雄朔易时移羣从占数为京兆人以书修敬于京兆尹李□刘梦得集有代李尹答书可考诸本或以从并为徙并非也　今按刘集代实答頔第二书也其曰移族从者頔与京兆书外别有移羣从书移非移居之移乃移文之移盖始去其旧乡故移书以晓其宗族羣从也】自庚【或无自字】人则【方作则人或无则字】悼栗【悼或作悸或作惶或作惮方云说文悼惧也陈楚谓惧曰悼陆士衡表五情震悼】区极【区或作枢】惮赫【或作变化方云阁蜀录粹皆作燀赫字小讹也惮丹末切与怛同庄子声侔神惮赫千里】子之言曰【或无之言字】云曰【云下或有言字】而随【方无而字】然且【然下或有则字非是】
　　为分司郎官上郑尚书相公启　猥赐【猥或作俯方无今按言猥若俯者事上之礼无者非是】战悚【悚或作栗】有厥诚须【方无厥诚字】烦黩【黩或作渎字通用方作黙则讹矣又连下句读之其误益甚】出入【方从杭蜀本无入字今按出入汉人语多有之公作襄阳卢丞志亦云出入十年方误矣】计较【较或作校】于已【方从阁本无于字非是】俯加怜察【阁无俯字录无俯察二字俯或作特今按得失之意已论于篇首矣】
　　为河南令上留守郑相公启　伏念【方从三本无伏字】宜止则止【方止字并作尔　按对上句行字义当作止方本无理不词今改从众】受容受察【阁杭本无受容字亦非是】外于【方从三本无于字非是】凌驾【方云字见选沈休文论】当嫉【下或有矣字】杖之【方从三本无之字非是】未过【未下或有至字或作不至过】长者【方从三本无者字非是】疑于【方无于字】小人受私恩良久【受私或作私受　今按私受非是然此七字为句语亦太烦又下语便有私恨字不应重复如此疑此私字是衍文也】得一事为名可自罢去【方从阁本名字在罢字下而名字下更有一罢字杭本无名字可自作自可亦无下罢字　今按此句诸本皆不可读但别本作得一事为名可自罢去比阁本只移一名字去一罢字比杭本但增一名字倒一自字而文义通畅略无凝滞今从之　又按此二书误字尤多而阁杭蜀本又为特甚不知何故如此大抵公于朝廷或抵上官论时事及职事则皆如公状之体不用古文竒语此二篇亦其类也窃意读者厌其无竒而辄改之故其多误至此云】
　　第十六巻
　　书
　　上宰相　献书【下或有于字方云时宰相赵憬贾耽卢迈也】之矣【矣或作也】然盛也【或无也字】曰百朋【或无百朋二字】赐之【赐或作锡之或作以】载载也【或作载者载也或作载者舟也或作载舟也】之心【或无之字】然则孰能长育天下之人材将非吾君与吾相乎【或无孰能以下十七字方云欧本云存此则与后相应然亦无孰长人三字则非是】其职【职或作所】而起【或无而字】与正【与或作兴】之宫【宫或作宅方云一亩之宫本儒行语公苗蕃志无宫以归今本亦误　今按二字无大利害公用儒行语亦或有之然谓其专用宫字而不得更用宅字则固矣】之谓【之下或有所字】十年【年上或有一字】古之君子【之字或在君子下或子下别有之字】得志【志上或有其字今疑志字衍】而君【或无而字】富贵【或无贵字】没于【没或作役方云国语重耳不没于利注没贪也】一其致【或作其致一】让其【其上或有于字】廉于【于下或有其字】之化【方无之字】则劝【则方作其　疑当并有则其字】谓也【也方作矣】旁求【此下方有儒雅字雅亦或作士】家不【家下方有之字】从顺【从方作俗　今按后巻与冯宿书云委曲从顺向风承意则诸本作从顺者固韩公常用之语也方本语意拙涩非是】方闻【闻下或有今字】稍进【进下或有者字】惟恐闻【惟或作之或无惟恐二字】书进【进或作上】而宰【或无而字】而爵【而或作天下又有子字】书于【方无于字】所归【所下方有依字】不敢【或无敢字】冀辱赐观焉【或无冀字或作伏垂赐观焉】
　　复上　向上【方无向字】逃遁【方无逃字】仁之【仁或作人而之下有救字仁或作人而下无之字　今按此若作人之救则正与下句全字为对而下文再叠其语亦以二字相对但觉其语差凡故今且从方本】愚不【愚上或有其字而愚下有也字也又或作甚或有其字而无也甚二字】见之矣【矣方作欤】不救【不下或有之字】谓愈【下或有曰字】材能不足【材方作才能不或作不能而无足字】贤相【或无贤字】固在上位者之为耳非天之所为也【者下方无之字句下无也字或无之耳非也四字之为耳或作为之且皆非是】使及【或无此二字】无间【间或作闻或作问】怜焉【怜下或有察字】
　　复上　辅相【下或有也字】其急【或无其字】三捉【捉或作握】奸邪谗佞欺负【方木奸下有人字无欺字非是】之在【或无之字】托周公【疑此周公字当是国字】不得【不上方有以字】谗佞欺负【方无佞欺字】至比【至或作如】余日【或作日余】閤下其亦察之【或无此六字】之鲁　之齐【之下或并有于字】则去之宋【方无则字】惟不【惟下或有恐字】威尊【或作尊威】无已【巳方作文非是】
　　答侯继　开足【开或作闻】皆以【方无以字　今按以已通晋宋人书帖多用以字】虽欲【欲或作复】之意【方无此二字】行自【行或作亦　今按行疑当作复】方当【当或作将】伏隩【隩或作奥】时世【或无世字】方药【方无此二字】子者【子下或有事字者下或有也字】吾今【或无今字】谓我【方无我字】之退　不为进　之进　不为退【或无两之字不为方并作为不】月十日【三字或只作旬】我谢焉【方无我字此下或有愈再拜字】
　　答崔立之　以至【方无至字】者也【方无也字】之于【或无之字】得矣【得下或有之字】何子之【方无之字】自明【或作明白】赋诗【或作诗赋】司者【或无者字】退自【退下或有因字】所就【方无所字】相如【或无此二字】进取者【或无进者字】五子【五或作数】生于【生或作出】具裘【具或作完】穷孤【或作孤穷】工人【或作良工】见知【方无见字】两刖【或作刖两】不为病【不上或有而字病方作痛或作疾】再克【克或作刖下同】后进【进或作振】尤非【方作非尤非是】足下无为为【或无足下字或无下为字或并无二为字】边境【境或作地或无境字】究其【或无其字】之终【之下或有所字】之刑【刑或作形】信于【信或作伸】之狂【或无之字】
　　答李翊　六月二十六日【或无此六字】而恭【而或作之非是】其外【外或作余非是】宫者【下或有也字】焉足【焉或作乌】言者【或无者字】取于人【或无于字三语同】言者则无【者下或有邪字非是】其至【至或作志】余年【方作年余】两汉【两或作秦】于人【下或有也字】以为喜【上或有心字下语同】然后【后或作后】之源【源或作府下无絶其源亦作无虚其府】器邪【或无邪字有则时用焉四字或并有邪字】施诸【施或作垂】无足乐也【也或作乎】古者【古下或有人字】
　　重答翊【答下或有李字】　入于【入方从杭本作人非是】行于【方从三本无于字非是】余之【余或作愈】其思【上或有求字】及邪【邪或作也】属有【或无有字】不果【方无果字】
　　代张籍与李浙东【或作浙东观察李中丞或注防字】　寓书【寓或作献】察使【或无使字】得专【方无得字】友也【上或有朋字】言之【方无之字】不闻【或作未尝】已后【巳或作以】退自【退下或有而字】其人【人或作身非是】奋曰【曰或作目非是】所能【或无所字】十万【十方作百】能别是非【能下或有计字是非方作非是】出心中【方无下二字】知见【或无见字】致之【致或作置】善于【于或作为】进其【其或作籍】敲金击石【方云校本一云敲当作敌唐人多使敌字如卢仝诗敌金摐玉击或作拊或无之　今按方说敌字甚怪所引卢仝诗当亦是误本耳】盲者业专于艺必口【诸本专字在必字下今从文苑但文苑必作也而下缺一字疑是精字更详之】籍傥【或无籍字】比并乎【或无比乎二字　今按并字疑衍】几其【或无其字】之赐【下或有也字】裁之【或无之字】
　　答李秀才【李下或有师锡字方注图南字】　庸众人【或有复出庸字或作庸庸之众】元宾既没其文益可贵重【杭本无既没以下八字非是】所与【与方作以　今按方以以与可通用故从杭本作以然孰若从诸本之为正邪】文辞【文方从阁杭本作命云元宾所命意于词也　今按此文词指李生所作耳非谓元宾之词也正使实谓元宾之辞作命辞亦无理】甚矣【矣或作乎】与吾【与或作欤非是】
　　答陈生【下或有商字或注师锡字】　有见其【或无有字　今按有字或当在其字下】蠢焉【焉或作然】顺乎【阁杭本无顺字非是】已果不能人曰能之勿信也【方从阁杭本无果至也十字文录并上己字亦无今按此阁杭本之谬全无文理而方信之误矣】后乎【上或有而字】行也【上或有文字】旨甘【或作甘旨】道也【道下或有者字非是】愈犹【犹或作独】见焉【见下或有知字方云见胡甸切公时为博士也】
　　与李翶【与或作答】　辱足下书【或无足下字】下将【方无将字】下谓【谓上或有诚字】京城【城或作诚】仆之有【之下或有所字】驱而【驱方作执　今按作驱即属下句作执即属上句详下文亦有复驱之使就其故地之文而持守执三字语太繁复故当以驱为正】加长【加上或有已字非是】不以【上或有得字】知我【或无我字】所资【方无所字】所从【从或作纵】今天【或无今字】安能【方无安字】愿为【为或作如】饱而嬉【或作渴而饮方从杭本嬉作悲云悲者悲其不得所从故也皆非是】所爱【所或作其】者少【少上或有尤字非是】不知【下方有于字】犹多【犹或作尤非是】岂乐【或无岂字】孔子【上或有昔者字】有圣【或无有字】之依【方无之字】此【方从杭本作此　今按此与与孟东野书春且时尽相似说已见于彼矣】
　　第十七巻
　　书
　　上张仆射　愈之【或无之字】忘其【忘或作望非是】丧失【丧或作哀或校作衷皆非是】必将【或无将字】而夜【或无而字】取者【或无者字】下矣【矣或作也】所教所受教【诸本皆如此阁本教作命方从杭蜀苑所教作受命所受教作所以受命云考孟子上语当作受命　今按依孟子则上语不当有受字下语不当有以字而二命字本皆作教童而习者皆能知之不知方氏何据而云考孟子上语当作受命也】而爱其君者而忘其君者【文苑而爱作而能爱而忘作而不爱二语并无者字】此言进【方作言此言或作言此事】终酉【终方作中】闻执事之【或无执事之三字】好士也【好或作待杭蜀文苑只此句有也字余并无今从之】依归也【阁本唯此句有也字余并无今从之】贤能【方无贤字】以礼如此【此下或有茍如此三字】所屈【方无所字】知已知已【或无复出二字】哀其【哀下方有察字　按下方合有察字此不当有】
　　答胡生【或作胡直均方注直均均或作钧考登科记直钧贞元十九年进士也】　斯须【或作顷渴或作倾渴皆非是】当之【当或作答】有益【有下或有所字】利其求【方无其字　今按后巻答陈商书云文虽工不利于求则此其字亦当作于】语于【语方作谓】尤佳【佳或作嘉方作加】
　　与于襄阳【与或作上】　士之【上或有夫字】先达【达或作进】未尝敢【上或有而字】抱不世【抱方从阁杭蜀本作苞云文选包多作苞陈实碑所谓苞灵曜之纯是也蜀世下仍有出字文苑有出人字　今按韩公未必固用选语且从诸本作抱】而独【方无而字】而未【或无而字】将志【将或作其】有言【下或有曰字非是】之享【享或作宴】而事【或无而字】礼焉【焉或作哉非是】以语【方云以与义通】
　　与崔羣　百千辈【方无此三字　今按诸本及详文势皆当有此三字但不知指何人而言耳】无事【或无此二字】外患不入【患或作达方无不入二字皆非是】下者【或无者字】所与【或无此二字】悔之不可【之下或有亦字不可或作可乎】诸浅【诸或作此或无诸字】仰服【服或作伏】言行【言方作百非是】瑕尤【方无尤字非是】自明【或作明白非是】以为【方无以字】所好恶【好恶或作法非是然本字亦未安】伏其【伏或作服】之耳【或无耳字】之食【之下或有于字】于吾【或作吾于非是】无所【或无所字】则旋【旋或作旅非是】意竟【或无意字非是】崔君崔君无怠无怠【或作崔君无怠崔君无怠】颍之【之方作水】亦白其一【亦或作已或无一字】须【须方作鬓】小儿女满前【或无小字或无女字满下或有眼字】能不【方作不能非是】
　　与陈给事【陈京也】　于【或无于字】益尊【或无益字】日隔【或无日字】以不专【方从杭本不下有辱字非是】忌者【或作忌始生非是】愈之【愈下方有也字非是】若加其新也【上或有其字下或有矣字下句亦然皆非是或又疑加当作嘉乃与下文闵字为对】属乎【属或作厉方从文苑云属犹附属连属之属决非厉字也】其愚【愚或作言】其情【其方作于】以示【示或作不尽】为复【为下方有文字】巳下【下下或有赋字非是】揩字【或无字字】其意【意或作言】
　　答冯宿　安得【方无得字】絶久【诸本下有矣字方从阁杭本云汉武纪夷狄无义所从来久语自此也　今按矣字有无无利害姑从方本但未有以见其必用汉纪中语而决无此字耳】仆居【仆或作并方无仆字或无居字】思之【或无之字】有以获【获或作服　今按二句皆云获罪于人恐有误字作服亦无理疑上句人字或是天字更详之】虽造【造或作居】已来【已或作以】而易【方无而字】向风【向或作望】且不【且下或有惧字】可如【或无可字】车拜【车下或有而字】吾过【或无吾字】忘也【下或有愈再拜字与衞中行书同或作顿首】
　　与衞中行　一二【方无二字】尔也不敢当不敢当【或无下六字】能谋【方无能字谋下或有与字属下句】福为幸【为下方有不字非是】吉小【吉下或有而字】贤不【贤方作仁】之善【或无之字】而居【而方作于非是】
　　上张仆射　事课【课或作陈】故哉【阁杭蜀本如此而方但从诸本哉作也今以下两句推之作哉近是盖此非至故哉十五字当作一句读之乃得其意或者又云哉字恐是邪字声讹为也今作邪字读之文理尤顺】感心【心上或有人字】危堕【堕或作坠下同】之事【或无之字】骨筋【或作筋骨】决矣【诸本皆如此方从杭本无矣字　今按上句有矣字此句亦须有矣字语势方杀杭本只是偶然脱漏不谓后人信之过甚而使韩公为是歇后不了之语也今当以诸本为正】胷臆【臆或作腹】虽岂【虽或作惟】一端【方无一字】
　　与冯宿论文【或无论文字】　初筮【筮方作仕】何得【何下或有有字或有有字而无得字】则人必以【则或作即方无以字】人亦【上或有即字】大怪之【方无之字】俗下文字【文字方作者】则人【方无则字】直何【直或作真】今世【方无今字】然以【以或作而】之言【或无此二字】为雄【或无为字】此未【未方作不】其师【或无其字】疑耳【耳或作矣】年长【或无年字】几乎【几下方有至字】于时也【此下或有未知果能不叛去乎八字又或疑此句上有然字意无所承恐所增多八字当在然字之上未知是否】久不【久下或有而字非是】
　　与祠部陆员外【或有荐士字】　足迹【或无迹字】陞乎【陞或作升】下之事【事或作士方云谓有待而为则事字为当】知诚【诚或作识】疑矣【方无矣字】言已【巳或作矣或作也】于野【方无此二字】其耕之暇【方作非耕之时或作其暇之时】西京【京或作汉或作汉西京】邪佞诈妄【方作邪妄诈伪或作邪妄诈佞】其日已久矣【方无矣字或作为日巳久】有材【材方作行　今按贤即是有行方语为赘】而能【方无而字】语之【语或作论】有成【方无有字】张苰【苰或作与登科记同】与解【与或作以】亦幸【或无亦字或无幸字】举人如此【方无如此字】蔑蔑【或作蔑然】谋行【上或有与字】第十八巻
　　书
　　与鳯翔邢尚书【或作京西节度使邢尚书方亦如此而无下三字邢谓邢君牙也】岂负明【上或有是字】洸洸乎【或无此三字】或愿操【或无或愿二字】河湟【湟或作隍】盖亦有说【或作亦盖有其说非是】日逺【或无日字】贤者至亦以千金与之【亦方作又杭本无此九字非是】日逺【日或作亦】得士【得或作待】此而巳【巳下或有矣字下句同】固巳【方无固字】果能【能或作行】功德【下或有矣字】布衣之士也【上或有固字或无也字】常以【常或作尝】及至【方无至字】而不能去【方无而字能下或有速字去或作进或作不敢遽进】之际【际或作下】进者【进下或有谒字】诚以左右无先为容【诚或在容字下容下或有也字方无以左至容七字皆非是】先此【先下或有陈字非是】书序【书下方有陈字非是】之意【之下或复有之字】其无以【或无其字或无以字　洪氏年谱云公以贞元八年壬申二十五嵗中第十一年乙亥二十八嵗上宰相书求官不得而归出潼关作二鸟赋又据程致道说既出潼关因游鳯翔上邢君牙书　今按程说大误盖赋序言五月过潼关而此书言六月至鳯翔潼关在长安之东鳯翔在长安之西相距六百余里岂有五月方东出潼关而六月遽能复西至鳯翔之理此书决非此年所作必是八年以后十年以前尝至鳯翔而有此书及岐山下等诗也】
　　为人求荐　遇之【遇方作过】假有【方无有字】足云【下或有耳字或有尔字】若某等比【若下或有千字而无比字或无等字】其知某如何哉昔人有鬻马不售于市者知伯乐之善相也从而求之伯乐一顾价增三倍某与其事颇相类是故终始言之耳【诸本皆如此方独从阁杭本以其知某如何哉为其如某何哉而无昔人以下四十三字　今按此书本为人求荐而杭本曰执事其如某何哉则似决以其人力不能荐巳矣故诸本或作执事其知某何如哉语意似协而亦未有恳切必求之意又无结末收拾之语故又继以鬻马之说文意方似粗足然亦重复无竒文意首尾不甚通畅恐尚有脱误处更详之】
　　应科目时与人【或作与韦舍人】　匹俦【匹方作比】于天【天下或有地字】十八九矣【或无十字而矣作年方从谢本云唐举子礼部及第例须守选选未满或就制举或书判拔萃方获出仕此书谓其不及水盖寻常尺寸之间是专指宏词试也言世之嗤笑者十而八九乃上宰相书所谓得其所者争笑之是也本多作八九年其义非也】转之清波【转方作输或作转致之波涛】而且鸣号【鸣或作呼鸣下或有且字或作而鸣且号】
　　答刘正夫【正或作嵒方云此书谓贤尊给事者刘伯刍也伯刍三子寛夫端夫岩夫无名正夫者故蜀本刋作嵒岂正夫即岩夫邪今且从旧】　凡举【方无凡字】辈名【名上或有之字】是尔如是而巳【诸本无尔如是字巳下有矣字谢校矣作尔或作耳】沈浮【或作浮沈】后进【或无进字】要若【或无要字】不自【方无自字】顾常【或作必当常或作当】何如【或作如何】
　　答殷侍御【方云殷侑也或注衔字非是】　月亡【月或作日】人【句】前【或作前人非是】休假【假或作暇】绻绻【或作拳拳】奚辞【辞或作词】
　　答陈商【方云唐志有商集十七巻】　知识【知或作智】且喻【且方作具】于齐者【方无者字】律吕【诸本皆如此方独从阁杭本以二字为宫字云国语琴瑟尚宫钟尚羽重者从细轻者从大　今按方氏所引国语是也然凡作乐者八音并奏而其一音之中大者为宫细者为羽莫不皆有五声之序又以六律六吕节之然后声之大细得其次第而不差书所谓声依永律和声而八音克谐是也其曰琴瑟尚宫者非谓琴瑟只有宫声也但以丝声太细恐其揜于众乐而不可听故大其器使其声重大而与众乐相称耳其中固自有五声而声必中律吕也方意似以琴瑟专为宫声而不用他律吕者故特取此误本耳今从诸本】鼔瑟虽工【诸本如此瑟字句絶方独以鼔为瑟而为句絶其下瑟字乃属下句曾本上亦作瑟而下作之皆非是】求齐也【求齐或作竽或无也字皆非是】此世【下或有也字】道于此【方无此字】虽工【虽或作诚或虽上有诚字】言之【方无之字】
　　与孟尚书　愈白行官自南回过吉州得吾兄二十四日手书数番忻悚兼至未审入秋来眠食何似伏惟万福来示云【或无吉州二字下云被吾兄二十四日□示披读数番方从阁杭本无行官至来示三十八字但云惠书　今按阁杭乃节本诸本乃其本文今从之】信奉释氏此传之者【方从阁杭蜀本无信此传之四字】无可与语者【无下方有所字无与者字】要自胷中无滞碍以为难得【诸本皆如此方从阁杭蜀本删胷中无滞碍五字自又或作且　今按此书称许大顚之语多为后人妄意隠避删节太过故多脱落失其正意如上两条犹无大利害若此语中删去五字则要自以为难得一句不复成文理矣盖韩公之学见于原道者虽有以识夫大用之流行而于本然之全体则疑其有所未睹且于日用之间亦未见其有以存养省察而体之于身也是以虽其所以自任者不为不重而其平生用力深处终不离乎文字言语之工至其好乐之私则又未能卓然有以自拔于流俗所与游者不过一时之文士其于僧道则亦仅得毛干畅观灵惠之流耳是其身心内外所立所资不越乎此亦何所据以为息邪距诐之本而充其所以自任之心乎是以一旦放逐憔悴亡聊之中无复平日饮博过从之乐方且郁郁不能自遣而卒然见夫瘴海之滨异端之学乃有能以义理自胜不为事物侵乱之人与之语虽不尽解亦岂不足以荡涤情累而暂空其滞碍之怀乎然则凡此称誉之言自不必讳而于公所谓不求其福不畏其祸不学其道者初亦不相妨也虽然使公于此能因彼稊稗之有秋而悟我黍稷之未熟一旦飜然反求诸身以尽圣贤之蕴则所谓以理自胜不为外物侵乱者将无复羡于彼而吾之所以自任者益恢乎其有余地矣岂不伟哉】自各【或无自字】祸祟【祟或作福】昭布森列【布森方作森布　今按公进平淮西碑状亦有森列字可考】亦且惑矣【或作非大惑欤】子云【子下或有有字】圣贤之道不明【或复出此六字】云云【云或作曰】以至【至方作竢非是】其经【或作经书或下有书字】尚皆【方无尚字或作皆尚】崇仁【崇方作贵上又有知字　今按上文有知字下文有贵字方本皆非是】向无【向方作茍】汉氏【方无氏字】甚矣【甚方作耳】而粗【而或作且】
　　答吕医山人　仆者【方无者字】为书各自名家【方无书各自名四字非是】不贯【贯或作实】熟乎【乎或作邪】趋是【趋下或有其字】主意【方从阁本意下有在字云意在谓意之所向也左氏晋君少安不在诸侯赵穿有宠而弱不在军事汉书王莽意不在哀义祖此也今按但如诸本语意巳足不假在字为竒也政使能竒亦复几何而巳不胜其赘矣此近世所谓古文】
　　【者之弊而谓韩公为之哉恐阁本初亦失误而方乃曲为之说以误后人故不可以不辨或者又疑在亦草书者字之误更详之】衣破【方无衣字】系麻【系上方有脚字】意者【下或有也字】阿曲【方无曲字或作効俗或阿上仍有効字或作効阿俗】
　　答渝州李使君【或注方古二字】书【或有状字】　连辱【方作辱连纸】钦想【方本上有重字】于人【于下或有古字】知感【知上疑脱一字】有言可信【信或作伸或无望字方云信音伸　今按众本皆未安疑本用易有言不信之语若作言有可信而读如字则其义通矣更详之】黙黙【方无复出黙字】去心【或作忘去其心】期之无已【或无此四字】捐罢【捐或作止　今按此二字疑衍　又按此书题一作状故其词亦用俗体不甚作文】
　　答元侍御　弃去【弃或作亡】史氏【氏方作事非是】抗直【抗或作伉】附书【附字疑衍盖济自合立传不应言附书也】标白【白方作目】














　　原本韩集考异巻五
　　钦定四库全书
　　原本韩集考异巻六
　　宋　朱熹　撰
　　第十九巻
　　书序
　　与郑相公书【郑余庆时镇兴元】　孟之【孟下或有氏字】谘报【谘或作咨】与袁相公【袁滋先镇襄阳后镇荆南不知此书的在何时也】　可与【与或作以】箧椟【箧或作匮】少阙【方无阙字】
　　与鄂州柳中丞【公绰时观察鄂岳】　巢窟【或作窟巢】语难【方云此用庄子语杭蜀本作难语非】日令【日方作月】防集【或无二字】而在【方无而字】良食【食或作用非是】之徒之心【或无之徒二字方无下之字】
　　又一首　图议【图或作国非是】真能【真或作直非是】单进【或无单字】眷惠【下或有赐字】旬岁【岁或作月】召募【召或作占】
　　答魏博田仆射　愈防免防恩改职事【诸本无防免二字方从阁本今按免者防田之庇而得遣免也连上文为句防恩者上之恩而改职事也连下文为句】求因闲【或无求字闲或作闲　今按此谓求杨书记因田之闲为述巳意也】
　　与华州李尚书【吕本作绛方云以史考之绛以元和十年二月出刺华州又公与绛同年故曰久故蜀本注实字非是】　比来【比或作夜】伏防【方无伏字】比者【者或作伦】儿女子【或无子字方云史记非儿女子所知为儿女子所诈当有子字】不宜【或无宜字】
　　京尹不台参答友人【或作与友人论京尹不台参书】　察使【或无使字】亦是何典故赤令尚与中丞分道而行何况京尹【方云吕丞相本改定此十九字缀于事须台参之下仍于却不如下添中丞二字洪庆善云今本颠倒不可读当从唐本不知洪所谓唐本者何本也阁杭蜀本只同今文姑以阙疑可也一曰不用台参已下当再出台参二字义亦自通　今按二説皆未安后説虽差胜然文意似亦未足当阙之以俟知者】自修报状不得【或作不及自修报或作不及修报状】照察【照方作昭　今按唐人书帖用照察字亦多】
　　送陆歙州诗序【或无诗字或作送陆员外出刺歙州诗并序方云陆傪也洪云一本自此下为第二十巻】　能咸【咸或作或而属下句方从阁本作咸而属上句　今按庄子有周徧咸之语方本得之】先一【诸本上有谓字方从阁本云杭本讹咸作或然尚无谓字蜀本始作或为今本易为作谓讹转甚也】　我衣之华兮我佩之光陆君之去兮谁与翶翔【诸本如此方从□杭本光翔下皆有兮字去下无兮字　今按古诗赋有句句用韵及语助者赓歌是也有隔句用韵及兮而兮在上句之末韵在下句之末者骚经是也有隔句用韵而上句不韵不兮下句押韵有兮者橘颂之类是也今此诗方本若用赓歌之例则华光有兮而不韵其去字一句又并无也若用骚经之例则光翔当用韵而不当有兮华虽可以有兮而去复不可以无兮也若用橘颂之例则下三句为合而首句不当有兮也韩公深于骚者不应如此葢方所从之本失之也今定从诸本以骚经及贾谊吊屈首章为例若欲以橘颂为例则止去方本首句一兮字尤为简便但无此本不敢以意创耳】
　　送孟东野　鸟鸣【鸟下方从阁本有兽字非是】推敓【敓古夺字本或作夺】又其精也【方从阁杭蜀本去又字而取下句尤字足成一句不成文理説见下条】尤择【按上文巳再言择其善鸣者而假之鸣矣则此又言人声之精者为言而文词又其精者故尤择其善鸣者而假之鸣又字尤字正是关键血脉首尾相应处方以三本之误遂去又字而以尤字属上句不唯此句不成文理又使此篇语无次第其误尤甚今悉正之】其在【在下或有于字】假以【假下或有之字】弗能【弗方作不而无能字】之辞鸣【辞或作説下或有于楚二字方云庄子防人防梁地也且辞楚威王之聘未尝仕于楚也】其下【方无其字】然亦未尝絶也【诸本皆有此句方从阁本删去　今按有此一句文意乃足阁本脱也】善者【善下或有鸣字】以浮【浮方从诸本作淳唯蜀本及文苑作浮　今按此数句皆言魏晋以下文章之病不应用淳字以美之诸本皆误】数以急　弛以肆【诸本皆如此方从谢本删去二以字今按自其声至此四句当为一例其第二第四句古本偶皆脱一字而方必从之遂使句之短长参差不齐而不可读正与上李防书相似其意以为必如是然后为古而不知所谓古者不在是也】乱杂而无章将天丑其德莫之顾邪何为乎不鸣其善鸣者也【诸本如此方从阁本以乱为词又从阁杭本删去将天以下十九字　今按方本极无理盖因乱而误为辞又因辞而转作词耳今当改词为乱又补十九字文意乃足】魏晋【方作晋魏】于古【或无古字非是】氏矣【方从阁本无此二字非是】鸣信善【方无信字或作善鸣皆非是左传云克巳复礼仁也信善哉公虽未必用此语然亦偶合也】则悬乎天【方从阁杭蜀苑则下有有字非是若果有有字即天下当有者字更详之】释然者【释或作怿然者方作者然云顾命王不怿或作不释释犹□释也　按嘉祐本作不释然者其语本出庄子方与或本皆误也】以解【方无以字非是】
　　送许郢州【或作送许使君刺郢州序仍注仲舆二字或作志雍樊云志雍安陆许氏贞元九年进士终监察御史】　于公【或有頔字】大要【下或有也字】名问【问或作闻】喜不【诸本无喜字方从阁杭蜀苑得之】不世【世下或有出字出下或有羣字】赋愈【赋方作怒以上下文考之非是】其赋【方无其字以上句考之非是】以独急【或无以字】其前之言【方无之字非是　今疑其字当作某】能信【信方作从以上文考之非是】
　　送窦从事　瓯闽【瓯方作越以下文重出越字考之非是或无瓯字亦非】百越【越或作粤】海敌【敌一作歊气上烝也方从阁苑作敲云敲横擿也谓钜海敲荡其南也　今按敲微扣也字书训以横擿而汉书注又训擿为发动葢不以杖末奋击但以杖身微扣而发动之所谓横擿也海之为物最钜其所震荡岂微扣之谓邪阁本葢误而方必为曲说以附之殊不可晓作歊亦非是但当作敌乃当抵对捍之意与上句隔字正相对也】风气【气方从阁蜀本作俗　今按上文岛居卉服巳见其民俗之陋因又言此以见其风气之恶自是两事故下文云民俗既迁风气亦随也阁蜀皆误】古昔【古方作在非是】厉疫【疫或作疾】濒海【方云濒滨也篆文无滨字汉志濒南山又濒河十郡只用濒字】加于【方作如其　今以上文考之此当言其气俗既变生物益蕃之意若云固如其初则却是末曽变矣方本非是】人之之【诸本无复出之字□从阁杭蜀苑得之】若东【若或作如】帝临【下或有御字】知我【我或作巳】行之逺【文苑如此诸本之或作于或作我于行逺方无行之二字皆非是】贻周【上或有其宗二字】
　　上巳日燕太学听弹琴诗　尤也【尤方从阁本作光】官属【方无属字】武公【下或有少仪二字】与与【或作愉愉方从杭蜀本云诗我黍与与淮南子善用兵者陵其与与与皆音余　今按论语有此全句】儒一【或作一儒】以升【以或作而】有得【有下或有所字】
　　送齐皥下第【皥或作皥方云考唐宰相世系表当作皥】　其上之人【下或有也字或无之人二字有也字】故上之人【或无故字或无之字】详而　明而【方从阁杭蜀苑无详明二字】而谓【或无而字】敢举【方无敢字】众之【众下或有人字下同】若然【然或作是】乌虖【方云乌虖犹呜呼也古文于乎乌虖呜呼皆一义或作于是乎非是】为有【方无为字】为人向道【诸本皆同但向或作郷耳方从阁苑以人为仁殊无文理葢所谓人者指应举者而言为之作向道者谓指引其道路所向如公之于侯喜□云长之徒是已其作郷者亦音向如兵书所谓以乡人为导者音义皆不同也】其亲【其下或有所字】之兄【方无之字】于南【方从杭苑于下有镇字云阁本无　今按齐映以贞元七年由桂管改江西是时洪州只为江西观察使至咸通中乃有镇南之号耳杭苑皆误】其枉【其或作岂方从阁杭蜀本得之】既至矣【方作既不得志矣今按上文曰我之未至也下文曰我未也则此作至为是】我未【未下或有至字】
　　送陈密　归觐【觐或作拜】获选【获下或有其字】将以【方无以字】其容【其下或有仪字非是】诵其　习其【或并无其字】
　　送李愿归盘谷【方云此序贞元十七年作公年才三十四耳】　盘旋【诸本下皆有旋字洪氏石本杭本同或作桓方从樊氏石本阁蜀苑删去　今按两石本不同説见下条】友人【诸本及洪氏石本皆作友方云樊氏石本作有　今按校此书者以印本之不同而取正于石本今石本乃又不同如此则又未知其孰是也然以理推之则作有者为无理故今特详着之以见所谓石本者之不足信也】施于【诸本于作于方从石本】喜有赏怒有刑【文苑赏作赐樊氏石本无此二语】天子【诸本天子作主上方从石本】之所【诸本皆有所字方从石本删去下文于时者之所为也同此】望逺【诸本如此方从石本阁苑作逺望】之安【蜀本及洪氏石本之作所方从苑粹樊氏石本作之　今按此二石本不同又足以见所谓石本者之难信矣然以理推之作之为是诸旧本亦多同者】有誉　有乐【诸本并有有字方从石本无】秽污【方从诸本作污秽今用石本改】不羞【樊本不作弗】刑辟【樊石本辟作法】　可以稼【诸本作惟子之稼方从石阁如此】可沿【石阁杭本沿作湘方从蜀本云洪氏以为作湘者石本磨防或以阁本意之也然此文自如往而复以上皆二语一韵以稼叶土此类固多以容叶深以诗七月易恒卦小象考之亦合古韵独湘不可以泉叶按公论语笔解以浴于沂作沿于沂政与此沿同义今只以沿为正　今按方以古韵为据舎所信之石杭阁本而去湘从沿其説当矣然必以笔解为説又似太拘今世所传笔解盖未必韩公本真也乂按洪云石本在济源张端家皆缺裂不全惟可濯可湘一句甚明又与方引洪氏磨灭之説不同不知何故姑记之以竢知者然其大归只为从湘字耳政使□然亦不足取其説详于下条云】无殃【殃方从洪校石本作央又云樊本只作殃然阁杭蜀本皆作央王逸注离骚云央尽也巳也方又云此文如丛作藂俊作□时作旹皆石本字也今按作殃于义为得又按此篇诸校本多从石本而樊洪两石巳自不同未知孰是其有同者亦或无理未可尽信按欧公集古跋尾云盘谷序石本贞元中所刻以集本校之或小不同疑刻石误然以其当时之物姑存之以为佳玩其小失不足校也详公此言最为通论近世论者专以石本为正如水门记溪堂诗予已论之南海庙刘统军碑之类亦然其谬可考而知也】呵禁【禁或作御】饮则【则或作且又汪季路书及先生书其后见巻末】
　　送牛堪【此篇或在后巻之首万从阁杭蜀本置此】　其门【或无其字】其将【或无将字】
　　第二十巻
　　序
　　送董邵南【或有游河北三字】　古所云邪【古方从阁本作吾云或作闻而无邪字今按篇首云古称多感慨悲歌之士诸本作古所云语乃相应作吾所闻犹为近之而语势巳微舛矣若曰吾所云则都无来歴不成文字必是谬误无疑也然此篇言燕赵之士仁义出于其性乃故反其词以深讥其不臣而习乱之意故其卒章又为道上威德以警动而招徕之其防微矣读者详之】
　　赠崔复州　丈夫【上或有大字】茍有【方无此二字或无有字】州【句】县【州或作前或有复出县字皆非是】崔君之仁【上或有愈以为三字】
　　赠张童子【子下或有兵曹二字】　大説【或无大字】之老【二字或作者】二百之列【百下或有人字】洛师【师或作阳】及郑【及方作反云此序疑作于郑序云愈与童子倛陆公之门人是童子以贞元八年升于礼部又二年拜衞兵曹盖十年也公十年曽往河阳省坟墓见祭老成文序当作于此时童子岂或郑人邪　今按反字诸本多作及字盖自洛东出便可至郑今以北过河阳故九月始及郑童子未必为郑人也】闻人【闻或作文】五都【方云五都当谓雍陜虢蒲洛】羣吏【方从阁苑如此云蜀本讹作郡吏今本并讹吏为县其失逺矣】与长【与或作于】之礼焉【方无之字】赠与处【与上或有出字非是方云礼子路去鲁谓顔子曰何以赠我顔子请曰何以处我□不当有出字也】
　　与浮屠文畅　儒名【方作名儒非是】问之名则非【之或作其】校其行而是【而或作则】浮屠师【方无此三字】喜文【喜下或有为字】咏謌【謌方作歌】之请【请或作序】得所得【或无下得字】告之【方无之字】事为【或作礼乐】其心【心下或有必字】之行【之下或有所以字】江河【方作河江】渎告之【方无渎之二字】粒食【粒或作谷】道莫大乎【大方作过大乎或作过于】教莫正【正方作大】孰为【为下或有之字】不脱【脱或作免】知而不为【方无而字为下或有之字】悦乎【悦或作惑】弱也【弱或作溺】告人【人或作之】栁请【请或作诗非是】
　　送杨支使【或作送杨八弟支使归府】　尝闻【尝或作常】二人【下或有焉字】行于【方无于字于下或有其字】尽与【尽方作得或别有得字在尽字下】而镇【或无而字镇或作领】谒湖南之宾客于幕下于是知前之信之也不失矣及仪之之来也闻其言而见其行则向之所谓羣与博者吾何先后焉仪之智足以造谋【本或无于是知以下十七字一本并无闻其言而见其行七字方从阁杭録幕下即云及支使之来也闻其言而见其行是知前之信之也不失矣支使智足以造谋　今按此数本互有得失而方尤踈略独今所定详密有序且及羣博乃与上文相应】以勤【勤或作劝】
　　送何坚【本或有归道州字】　何于【于或作与】生博【生下或有与字】其不【其下或有志字】阳公贤也【或无贤字方云此谓阳城】湖南杨公又【或无湖南又字杨作阳皆非是方云此谓杨凭也】比州服杨公【杨或作阳非是】颍川【川下或有守字】是鸟【或作是鳯鸟也】若史【史或作使】也巳【或无已字】
　　送廖道士　之山【或无之字】高而【或无高字】独衡【衡下方有山字】山益峻水清而益驶【或无峻水清而益五字非是驶或作駃音快】测其【测如周礼测土深之测方作侧下别有南字皆非是】州清【州下方有之字】所穷盛而【方无盛字】而郁【或无而字】石英钟乳橘柚之包【方无英及橘柚之包五字】当也【当下或有奇字非是】之学【学或作教】迷溺【迷下或有惑没字】
　　送王秀才【或作进士王含】　乃知【上或有然后字】或为【或方作不】感发【方无发字】氏子【或无子字】尚何【何下或有事字】以为【为字疑衍】在廷【在下或有朝字】又嘉【方无又字】其世【其方作于】于其【其或作是】
　　送孟秀才【或注琯字】　识之矣【识音志矣方作也】吾益【吾或作余】彊而【而方作有非是】
　　送陈秀才彤　非以【或无以字】见之【之下或有于字】则何信之有【诸本何下有不字方本亦然　旧读此序尝怪则何不信之有以下文意断絶不相承应毎窃疑之后见谢氏手校真本巻首用建炎奉使之印□有题字云用陈无防所传欧公定本雠正乃删去此一不字初亦未晓其意徐而读之方觉此字之为碍去之而后一篇之血脉始复通贯因得释去旧疑尝谓此于韩集最为有功但诸本既皆不及方据谢本为多而亦独遗此字岂亦未尝见其真本邪尝以告之又不见信故今特删不字而复详着其説云】如志【如下或有其字方从阁本】
　　送王秀才【或作王埙】　以为【方无为字】而能【而下方有其字】益分【方从阁本分作引　今按以分为引盖草书之误然幸有它本可证方乃不取而独信其误何哉】故周【故下方有庄字】卿之【或无之字】名字【字或作耳】馯臂子弓【方云史记作子汉书作子弓又云商瞿授子庸子庸授子弓传授之序与此不同】有书【书上或有师字非是】故吾【吾或作余】迟疾【或作疾迟】莫幸【幸或作得】
　　荆潭唱和【此谓裴均杨慿唐艺文志有裴圴荆潭唱和集一巻诸本作裴垍非也】　卒业【业或作集方云卒业字见汉楚元王传】之音【或作者之语非是】至若【方作若至】气满志得【满方作得得作满】仆射裴公【方无上三字】之南【方无之字】神【方作神】茍在编者【在或作有非是】
　　送幽州李端公【李益时佐幽州刘济幕今相国李藩也】　元年【下或有春字洪玉父云是年春公犹在江陵安得有偕朝道语】里至【里或作累或作狸】帓首【帓或作帕】握刀左右杂佩【方从杭本刀下有在字而读连下文左字为句谢本又校作在右　今按若如方意则当云左握刀右杂佩矣不应云握刀在左亦不应唯右有佩也在为衍字无疑杭本误也礼疏云带剑之法在左右手抽之为便则刀不当在右谢本亦非矣左右杂佩当自为一句内则所谓左右佩用者也】弓韔服【韔或作在方从阁杭蜀苑作张引説文云弓施为张又云服弓衣也　今按韔服皆弓室也然诗云言韔其弓又曰交韔二弓则韔字□可通作虚字用矣此云弓韔服谓纳弓于服耳况弓施与否于服无利害作张非是】矢插房【方云左传抽矢纳房房箭舎也】迎道左【方从阁杭本道作宾非是】卒不得辞【此□或有及馆又如是一句方从阁杭苑粹无之　今按此据次第当有此句但下文云上堂即客阶坐必东向若至馆如此即是常礼不足言唯在府如此乃见其尊事天子使者不敢以主礼自居之意当从方本为是】即客阶【此下方复出即客二字云文粹亦有即字则知古本诚然也　今按复出二字古本虽有然不知是何文理不足为正也】复平【句】平必【下平字方作乎　　今按若作乎字而属上句则下文不应　便重出如开元时乎下句但云必自幽州始而上无平字即又】【不成文理今定作平仍属下句】东都东都之大夫士【方无复出东都字大夫士或作士大夫】
　　第二十一巻
　　序
　　送区册【方云洪谓区册即区考其始末非也】　江流【江上或有水有字】亷利【亷或作其】荒茅篁竹【诸本篁作丛蜀本作荒榛茅竹方云汉书严助传谿谷之间篁竹之中顔曰竹田曰篁】言语不通【语方作説不下有相字】之士【士或作事】岁矣【方无矣字】仪观【观或作冠】空虚【虚或作谷非是】如斯【方无斯字又或作其皆非是】欣然喜【然下或有以字】于其间【于或作乎间或作闲】陶然以乐【方无以字　今按欣然喜陶然乐当为一例故诸本皆有以字而方本皆无然窃详其文势之缓急恐上句应无而下句应有也故定从此本云】乎贫【方无乎字】岁之初吉【吉或作告方云毛氏诗传云初吉朔日也此葢通言岁首也】归拜【拜或作觐】
　　送张道士　高之隠【高方作南下同隐方作有道今按有道语似太重当且作隐】东方【下或有诸侯字】　白差【白或作自非是】尺棰【棰方作菙】及斯【斯方从阁杭作期非是】清伊【伊或作漪　今按伊水在嵩北若前两处作嵩南即此处不可作伊若彼作嵩高则此乃可作伊耳漪字虽可通用然本不从水只是语助辞如书断断猗大学作兮庄子犹为人猗亦是此类故説文水部无之但因伐檀涟漪沦漪故俗遂加水□□而韩公亦有含风漪之句则此作漪亦未可知今上文既作嵩高则此且作伊亦无害若有它证见得上文果当作南则此却当改为漪矣】
　　送高闲上人　徙业【徙或作从非是】往时【时或作者】善草【善方作喜非是】喜怒【文苑作喜焉草书怒焉草书非是】不平【监本作平生非是】书焉【或无焉字】犹【或无犹字非是】情炎【情方作精】而后【或无后字】解外胶【诸本作胶方从杭欧谢本作缪云缪莫侯切犹绸缪也庄子内韄者不可缪而捉义葢同此　今按胶者黏着之物而其力之溃败不黏为解今以下文頺□溃败之语反之当定作胶】所起　所嗜【方从杭本所下皆有于字非是】溃败【败方作散】善幻【善方从阁作喜　今按善幻説巳见第四卷酬崔少府诗】闲如【闲下或有师字方云此文全篇用意皆本于庄子所称宋元君画图有一史后至解衣槃礴臝郭注云内足者神闲而意定又云王彦法谓退之此数语乃深得祖师向上休歇一路其见处胜裴休逺甚　今按韩公本意但谓人必有不平之心郁积之久而后发之则其气勇决而伎必精今髙闲既无是心则其为伎宜其溃败委靡而不能奇但恐其善幻多伎则不可知耳此自韩公所见非如□史祖师之説也】
　　送殷员外　万国【方从阁杭无万字　今按如此则与下文不相应非是】于朝【杭本无于字非是】经法【法或作术】承命【杭本无命字非是】殷大夫【或作殷侯】持被【持或作襥】入直三省【方云洪庆善谓唐无三省持被入直当为句絶三息暂反省息片切朱新仲云唐以侍中两令为三省长官张籍寄白舎□诗三省比年名望重説者以唐无三省非也若不言三省不知入直何所以上下文考之朱説为长】剌刺【方云洪庆善云剌音卢达切樊云刺七迹切若如洪读则当以戾为义顾婢子语何戾邪潘岳阁道谣和峤刺促不得休语意皆同此当以七迹切为正】知人【下或有矣字】
　　送杨少尹　疏广【疏或作疎方云汉书作疏今按疏正字疎俗体也】供张【张或作帐方云谓供具张设也音竹亮切公送石序张上东门只用张字况二疏本传自可考汉书如高祖留沛张饮黥布传张御食饮皆谓张设也】一旦【或无此二字】相及【及方从阁杭本作方及上或别有方字皆非是】其意岂异也【或作岂其异意邪非是】送者几人【或无几人字】几疋【疋或作驷】以否【以与通用之例前巳屡见此为最明白者】疏踪迹否【方从阁本无下三字非是或□无否字亦非】惜之【方从阁杭本无之字】白以【或无白字或作署】同不同【或无下同字】于归【或无于字非是】其乡【乡或作家】其在【二语方从阁杭本皆无在字】
　　送权秀才　瓌怪【怪或作奇】西公【西下或有董字】吴县【县或作郡方云非也董晋祭文石本可考下同】权生之貌【上或有观字】谐和【和方从阁杭蜀苑作声云晋范啓谓孙绰天台山赋曰恐此金石非中宫商故文章以谐声为尚公进平淮西表曰丛杂乖戾律吕失次亦谓此也　今按谐和即谓其声之和耳若作谐声却犯本字而语意亦不活方説非是】阅之【阅或作闻】
　　送湖南李正字【或作送李础判官正字归湖南方云础之父仁钧也】　尊府【府或作父】日南【日或作山方云仁钧以谗流爱州】官郎【官下或有员外字】王长【王下或有府字】亦留此【方无亦此二字留作收皆非是此谓东都盖李亦分司也】周君【君下或有巢字】外则【方无则字】相与【方无相字】成德【成或作盛】李生【上或有若字】退未【方无退字】寒饥【或作饥寒】毕至【至方从文苑作在　今按在乃至字之误书史多互用者如此方本则当作至而治道不至多言不至学古兵法之类以它书所引考之却当作在也】以养【下或有为字】得巳【已或作止】序云【或作序之或作之序】
　　送石处士【或有赴河阳参谋字谋或作谟或有诗字】　食朝【或无食字】事辞【辞或作免】不应【上或有则字】下流而东注【方无而字或并无此五字】熟路【熟或作夷】龟卜【卜或作兆】于家【于方作为】耕收【蜀本收作牧】归输【归方从阁杭本作师　今按当从诸本作归而读作馈谓漕运也】所出【所方从阁杭夲作主】朋友【方从阁杭本作其朋】宵则【或无则字】行事【事或作李】张上【张下或有筵于二字或只有别字】真能【真阁作其非是】决去就为先生别又酌而祝曰凡去就【方从阁杭本无为先生别以下十二字　今按此阁杭本由有二去就字而脱其中字遂使下句全无文理方从之误矣】外敬【或无敬字非是】谄言【谄或作诤非是】是听【方无是字】图利【方从阁杭本图作固】不敬【不下或有祗字】退愈【退或作遣蜀本云送诗元本具于此今附第四巻末】
　　送温处士赴河阳军　多天【多下或有于字】能空【能下或有遂字】茍无良【无下或有留其二字】虽谓【方从阁杭本无谓字】恃才【恃或作怀】不市【市或作贾】谘而处【谘或作咨处或作取】朝廷【方无朝字】求内外无治【方从阁杭蜀本无内外二字或作内外求无理皆非是】自引【或无自字】夺之【方从阁杭本无之字】既至【方从杭蜀本无至字】其为【其或作具】序之【之或作焉】
　　送郑尚书【郑权】　为大府大府始【方从阁杭本无下大府字】迎郊【郊上或有于字】先入【或无先字】至一再【一下或更有至字】谘而【谘或作咨】颿风【颿或作飘】党仇【或作仇党】将吏【或无将字】爬梳【或作杷疏】之州【州或作洲】蛮胡【胡或作夷】尝以【尝或作常】贵而能贫【方云此左氏语权本传云用度豪侈复与此异何邪　今按通鉴权家多姬妾禄薄不能赡因李训干王守澄求节镇得广州此语盖讥之也】以祝【或无以字或祝下有使字】
　　送水陆运使韩侍御归所治【方云考食货志宪宗用李绛议以韩重华为振武京西营田和籴水陆运使振武乃单于大都防府故地后改名振武重华后名约预甘露之祸洪谓唐志无所考非也　今按汉书王尊传有治所字此所治字当乙】　转运【方无转字】为之【方无之字】私其赢余【其下方有有字其或作有　今按此皆非是或果有有字则当在其字上】之际【际或作险】朱银【或作朱金方云银绯唐五品服】庶几【或无几字】务一而两得【务一或作一务两得或作得两】坐耗【或作坐见耗虚或作坐耗虚方以阁杭本定】
　　送郑十校理　曰校【方无□字】名能【名下或有士字又或有而字】家之【家下方有选字非是】于居【或无于字】前后【方无后字】如耳【方无耳字或作尔】在门【门下或有下字】司吏【司下或有□字】　诗【下或有□字注洛上或有得字】分正【正或作政】春衫【衫或作和】亲交【或作交亲】
　　韦侍讲盛山十二诗【讲或作御或作盛山唱和诗序】　跃跃【方从阁杭本无下跃字以下句偶之非是】不利【不下或有得字】侯谓【侯下或有之字】之文【方无之字非是】以探【探杭作深非是】之意【方无之字非是】方且【或无方字】歌咏【或作咏歌】朐防【方云説文朐□虫名汉中有朐防县地下多此虫因以为名朐从肉句声考其义当作润蠢唐韵音蠢闰刘禹锡音屈汉书朐音劬通典曰开州汉之朐防地也】十人【方云樊谓考下文只六人一曰和者十人而时集阙下者六人耳】及此年【诸本作及此年阁本作明年方从杭本作时年云谓此时之年也韦以元和十一年刺盛山韩以长庆二年作序阁本作明年由时字讹也　今按作明年则非实作时年则不词当从诸本作及此年则无可疑矣】禁中【诸本此下有名处厚字其下诸公亦各书其名元司马云名稹许使君云名康佐白使君云居易李使君云景俭严中丞云武温司马云造方以阁杭本删十四字云蜀本侧书稹康佐居易景俭造五名独严不书其名今考严谓严谟时为秘书监乐天集有制词可考诸本改作严武蜀本又作少监皆非也李景俭自楚州召还温造自朗州召还今皆不着其郡亦阙文也】山十【山下方有之字】
　　石鼎联句诗【阁本无此篇方云洪庆善曰张文濳本校与诸本特异葢原于蔡文忠也然增损太多不知得于何本今姑以杭蜀本为正今按张本多可取当附见以备参考】　衡下来【下或作山】知师服在京【师服张本作刘】夜与【或无夜字】长颈而高结喉中又作楚语【方云蔡张本皆作长颈而结喉无高与中字唐子西曰结古髻字也高结当句断汉陆贾传尉佗魋结顔曰读为椎髻云一撮之髻其形如椎高结语原此　今按古语自有城中好高结不必引椎结也但道士之首加冠不作椎结读结为髻而以喉属下句者虽有据而非是盖长颈故见其结喉之高而此高结喉中□作楚语也不然则当从蔡张本删高中二字】子云能诗【云方作之】
　　【又无能诗二字非是】年九十余矣【张本上有其字无矣字】解捕【方无解字解张作能】拘囚【张作罔两】不知【不上方有然字】其实能否【方无其字或无否字】此説【张无説字】即援【此从张本方即作既】于喜喜踊【张本喜并作侯】其下【此从张本方无下字】袖手【袖方从杭蜀本作抽】倚北墙坐【倚或作旁或无坐字】不解【解或作能后同】子为我书【此从张本方子上有弟字书下有吾句字】不似【张本不似作似非疑当乙作似不】二子【张本子作人】喜思【方无思字】欲出【或无字】欲书【欲张作而】刘把笔吾诗云云【或无诗字张本作刘进士把笔则又高吟云云】其不用意而功益奇【此从张本方下四字作益切奇出非是或疑其当作若】侵刘侯【方无侯字】喜益忌之刘与侯皆巳赋十余韵弥明应之如响皆颖脱含讥讽夜尽三更二子思竭不能续因起谢【夜尽三更诸本在不能续之下下更有二子二字此从张本方从杭蜀夲文粹□有喜字属上句而无益忌至讥讽二十四字及思竭不能续五字又尽作益二子二字下便连因起谢张本又以尽为葢而一本并无尽益盖三字今按方本简严诸本重复然简严者似于事理有所未尽而重复者乃得见其曲折之详但今恐有漏落故且从诸本及张本而方本固在其中但方本云语侵刘喜刘既书姓□不当独书名恐刘下本有侯字而下文别有喜字之误也诸本喜益忌之之下复云刘与侯皆巳赋十余韵语亦太冗张本夜尽三更四字属于含讥讽之下固善然似不若移于喜益忌之之下也此皆未敢自以为然读者详之】非世人也【或无世字或作非世人能出也】某伏【张本某下有等字伏或作服】奋曰【奋下或有□字或有目或有然字今按恐或有髯字】把笔来吾与汝就之【此从张本或无来字方无下五字】即又唱出【张无即字出或作书非是】讫使读【此从张本讫使方作止即】读毕【张本读作之属上句】不巳【方无不字】此皆【此或作子】就子【方无子字】作耳【作下或有之字耳方作矣】所能【能或作闻】语亦【张本语下有子字】皆起【张无皆字】敢问解何书【方无此五字】请闻此而巳道士寂然若无闻也【张本但存寂然二字无十一字】敢喘【张本喘上有少字】困遂坐睡【方无下三字】巳上【张本上作出】惊顾【此从张本方无惊字】童奴【张本童作僮】奴曰【奴上张有僮字】到门覔【张无到门字覔下有之字】　石鼎联句诗【或无此题】足自安【方从杭蜀文粹作安自足既无文理对偶又差方本误改多类此】双耳【双或作只】髻撑【诸本此下无弥明字　今按此似二子讥道士之词恐实非弥明语】徒示【示方作尔】不过升合盛【过方作合合或作斗盛或作成】傍似【傍方作仍】以兹【或作怱罹】足呈【诸本此下无喜字】所撜【方云撜除庚切博雅曰揬也淮南子子路撜溺而受牛谢注撜举也平上声通洪本一作掁又年谱云或谓轩辕寓公姓弥明寓公名盖以文滑稽耳是不然刘侯虽皆公门人然不应讥诮如是之甚且言弥明形貌声音之陋亦岂公自谓邪而列仙传又有弥明传要必有是人矣　今按此诗句法全类韩公而或者所谓寓公姓名者盖轩辕反切近韩字弥字之义又与愈字相类即张籍所讥与人为无实駮杂之説者也故窃意或者之言近是洪氏所疑□皃声音之陋乃故为幻语以资笑□又以乱其事实使读者不之觉耳若列仙传则又好事者因此序而附着之尤不足以为据也】
　　第二十二巻
　　祭文
　　田横墓　十一年九月愈如东京【诸本或作十九年月下有十一日字如东京或作东如京洪氏曰东京洛阳也公以贞元十一年出长安至河阳而后如东都也十九年秋则公为御史是冬即贬阳山安得以九月出横墓下唐都长安亦不得云东如京也方从阁杭蜀本作东如京云田横墓在偃师尸乡洛阳东三十里今公自河阳道横墓下以入洛故云东如京也　今按洪氏作如东京及考岁月皆是方氏亦以京为洛阳但据三本必欲作东如京为误耳今且未须别考它书只以其所引田横墓在洛阳东者论之则自墓下而走洛阳乃是西向安得言东如京乎况唐都长安谓洛阳为东京则可直谓之京则不可其理又甚明若据元和郡国志则河阳西南至河南府八十里其大势亦不得云东如京也此又三本谬误之一证故复表而出之】得士【士下或有心字】　死者不复生【者或作而生方作来皆非是】宝之【之或作者】天命【天或作大】其遑【方从阁杌无其字非是】非一【非方从阁杭作皆非是】
　　欧阳生哀辞　治其【治上或有往字非是】衮以文辞进有名于时又作大官临莅其民乡县小民有能诵书作文辞者衮亲与之为客主之礼【此从吕汲公本方从阁杭苑粹辞进下即属郷县至者衮下又有故宰相三字下乃属有名至其民又属亲与云云颠倒错乱全无文理而方云三本如此不当轻改其蔽如此今定从吕本方主下有人字乡县作县乡则尚有可取云】宴飨【宴或作防】与之【与读为预或作预或疑与如字而字下有俱字】皆化【化方据新传作仕非是】也久【下或有矣字】余始【余下或有年十九字】闻詹【闻方作则或云当并出则闻二字亦有理】防监【或无监字监或作詹】以来【以或作而】将以有得于是【有或作在或无于是字或无于是字而有复出将以有得四字】朋友【方作友朋】之传【传或作説或作志】故作【上或有余字非是】悲哀【方作哀悲　今按上文巳连有两哀字不应如此重复或当删去此哀字】詹志【詹或作其】　亲视【或作视疾】孔时【孔或作既】无益【益或作救】哉兮【或无此兮字】
　　题哀辞后【或作题欧阳生哀辞后方以古本删】　生友【生下或有之字】今书【或无书字】刘君伉君【君下方无伉字下君字一作伉或无下君字而复出伉字】志益【方无志字】知欧阳生【下或有之志字】虽然【此下或有茍爱吾文必求其义八字八字下又或有则进知于欧阳生矣必时观十一字】乎古道【乎或作于方从三本无道字以上下文考之无道字即不成文理矣】于人【此下或有然则吾之所为文皆有实也十一字】
　　独孤申叔哀辞　而怒【奴或作怨或作思句下或有邪字】居何【居或作为】彼苍【或无苍字】寓其【寓下或有于字】自知之【或无自字方无之字或无自而有之字】其容【方云以容叶光用古韵也或作如处其防非是】乌虖【或作呜呼】
　　祭穆员外文【为崔侍御作晁本篇首题云维年月日故人博陵崔愬谨以清□之奠祭于亡友穆六端公之灵方云岂穆员邪旧传员卒检校员外郎杜亚留守东都辟为从事皆与此文合新传贠终侍御史故晁本称端公也】　北奔【奔或作归】如故【如方作无】眷然【眷或作睠】畯明【畯或作俊】不知其可【其或作而一本知其作可而】啸歌【啸或作咏】复我【方作我复今按下文云无非德声则此二句专指穆也当作复我】以语【以或作与】曲生何乐直
　　死何悲【曲或作直直或作曲二□或皆作可皆非是】主人【主方作王非是】内闵【闵或作悯方作鬬非是】君处【君或作居非是】其昔【其疑当作如】失声【失方作哭】
　　祭郴州李使君【文苑此篇首题云维元和元年岁次景戍二月乙未朔二十四日戊午将仕郎云云使君员外三兄之灵方云考之唐厯皆合】　何日【何或作曷】癸未【未或作□今按癸未者贞元十九年贬阳山令时也】于暂【于或作而】言莫交而情无由【莫或作若或作若而下无情字】穷遐【遐或作荒或作遐荒】无徒【徒方作图】管啾【啾或作湫方云选□居赋管啾啾而并吹】穷愁【穷方作寃】授缟【授方作援】承凶【承或作成】明旌【明方从诸本作铭此从□本字见檀郑注云神明之旌】桡志【桡或作侥或作挠从手皆非】百车【车方作年　今按后汉书冯衍出妻书云词语百车韩盖用此作年非是】
　　薛助教　朝散【墓志石本散作议】侯继【下或有等字】薛君之灵【晁本作河东薛君七兄之灵】来门【来或作东】
　　虞部张员外【文苑作元和十年晁本作维元和十年月日中书舍人王涯考功郎中知制诰韩愈礼部侍郎崔羣京兆尹许季同考功员外郎庾承宣河中节度判官殿中侍御史邢册等方云六人皆张季友之同年也】　今者【或作于今】托嗣【或作嗣托】
　　河南张员外　守太子右庶子【或无此六字】并跱【跱或作峙方云选潘岳□中诗列营棊跱注跱立也亦作峙】雪虐风饕【雪虐方从杭本作啸虎云以颠于马下言之由虎声惧也风饕谓虎贪风而啸不巳虎近于虐讹自此也饕或作号　今按杭本□然不成文理以上语岁弊寒凶言之八字相偶当为□虐明甚】觝顶【顶或作项非是】颿船【颿或作帆或作飘】南上【上或作之】遽变【遽或作复方作徧】来寅【寅方作夤　今按寅为辰名夤乃寅縁之义当改作寅説见下条】猛兽果信【蜀本兽作首方云李本校作孟首不知得之何本也葛鲁卿云不骏虎取之则亨矣不待祷而有凭也　今按洪谢本皆作孟首谓正月孟春之首也张言来寅其征以虎为寅神故言来岁寅月当有徴验孟首果得归也然且作猛兽亦通】岭中【中或作竢】不存令章罚筹猬毛【不存或作存不罚或作罪方云唐人会饮以筹记罚刘梦得诗罚筹长树纛是也　今按令章谓酒令违令则以筹记其罚也】云壁【云方作天】太湖【太或作大】鹿角【鹿角洞庭湖中地名元□之有鹿角诗湖旁至今有鹿角廵检司也】豕豞【豞或作豹非是方云豞豕声】生阔死休【或作生死休咎非是】讦夺【或作奋讦方作许夺今按夺谓争执不与犹今言定夺公事也墓志云守法争议棘棘不呵即此事也方本无义或本亦非】南昌【今按墓志张自刑部出刺防州然则昌当作康】望君【或作定居非是】纳石壤中　纪德事功【中方作下纪方作已事或作着　今按上文已有□韵则此不当再有下字已字亦无文理下当作中巳当作纪无疑也事功作着功于理亦顺但下文便有外着后世则重出着字又似可疑姑从旧本作事盖纪其德纪其事纪其功也又恐或是序字以似而误然无所据不敢辄改也】
　　李员外太夫人　某等【某下或有乙字】
　　薛中丞【方云此祭薛存诚也唐史有传】　年月日【文苑作元和九年】
　　裴太常　维年月日愈等【文苑作元和九年晁本下具给事中李逢吉给事中孟简吏部侍郎张惟素吏部侍郎张贾比部郎中史馆修撰韩愈等五人】檐石【诸本多作甔石方云旧本多作檐公秋怀诗用甔字按后汉明帝纪生无檐石之储檐字本此郭璞方言注甔石之储实用甔字前汉蒯通扬防传皆只作儋货殖传酱□儋顔曰儋人儋之也一儋两丁滥切】
　　潮州祭神【晁本第一首题作祭湖神文第二首题作又祭止雨文第三题祭城隍文第四题祭界石神文第五不立题】　腵脩【腵或作时　今按若作时则脩当作羞】熟以获【或无以获二字非是】神之不【方无之字】月日【或作日月非是】口得【口上或有而字得或作有】尔明神【神下或再出尔字属下句】若飨【飨或作响】咨嗟【咨方作疵】飨之【之方作兹】界石神之灵【或作界石之神】克庥【庥或作庇】鉴之【之方作兹】

　　原本韩集考异巻六
　　汪季路书逵顷在成都见樊泽之所藏盘谷序碑本云得之邵公防作横巻刻字画甚新畧无残阙处家中所藏本乃刻之方石残阙殊甚其下方十余字不复存字体絶不相类自是两本家中本有后语集古録金石録本亦皆有之记得樊本无之洪庆善所见似亦与家中本同惟乐且无央不同以上文意观之恐旧自作无殃也大扺家所藏本与方本所记多同但藂茂盘旋友人于旹可以稼五处家本所阙而天子二字家本似续改刻耳又尝以所见樊本及家本校今方本所不同者五处如不可幸而致【不樊作弗家本阙】大丈夫不遇【夫下樊本有之字家本阙】侥幸【樊本家本侥并作徼】不祥【樊本家本不皆作弗】饮则食【樊本同家本阙】田氏先庙碑海外二字方氏盖从石本而不着其説櫜兜则石本省人作櫜方橐者误也
　　右季路所见二石本与方氏所记无大同异但央二本皆作央恐作殃者为是盖作殃则与乐为两事中间可用且字作央则与乐为一事中间不容着且字也侥幸据经传当用徼字它亦不必改也今録此书以见石本未必可据况方氏所见又出传録而非其真耶田碑櫜字虽无石本亦无可疑方本之误则其考之有未详耳











　　钦定四库全书
　　原本韩集考异巻七
　　宋　朱熹　撰
　　第二十三巻
　　祭文
　　袁州神【晁本首篇题曰祭城隍□次题祭仰山神祈雨□次题又祭仰山神文】　袁州【或无袁字下同】无以【或无无字】得罪【罪下方有死字　今按死字不当用又上句巳有不应重出盖因上句而误也】躬身【或无躬字方云国语靡王躬身公用此也】
　　栁子厚　维年月日【文苑作维某年岁次庚子五月壬寅朔五日景午云云】栁子【栁下或有君字】为材【为方作谓非是】表表【或作表奏非是】旁观【方作观旁非是】羣飞【飞或作非】也则【方作有今】宁敢【宁或作予】呜呼哀哉【或无此四字】
　　湘君夫人　维元和十五年岁次庚子十月某日朝散大夫守国子祭酒防军赐紫金鱼袋韩愈谨使前袁州军事判官【或只作维年月日国子祭酒韩愈谨令云云方从石本】潮州【州或作阳方从石本】凡□年【□或作三方从石本云此盖言□年前常有梦寐非以贬日言之也　今按上文但言前岁之祷则实发梦寐者但谓不敢忘前岁之吉卜此□字未详其义恐亦石本之误也方説非是】怵惕【怵或作悚】昧暗不圭【或作暗昧不佳或作昧暗不蠲方从石本云圭与蠲同音集韵蠲防也明也通作圭诗吉蠲为饎韩诗作吉圭周礼□氏令州里除不蠲注读如吉圭为饎之圭陆音曰旧读为圭吕氏春秋饮食必蠲防高诱亦读作圭此类非一今作佳由圭字讹也】灵明【或作明灵方从石本】十万【诸本此下有祈于邦伯四字方从石本】谨修【或无谨字】始将既修树旧碑仍刻其文于新石因铭其阴旧碑石既多破落文不可尽识移之于新或失其真遂不复刻【此四十二字石本附祭文后诸本皆有之方云此盖后人以碑本附入阁杭皆无之　今按此必公所自记故石本有之当附于此方但以阁杭本阙遂直刋去亦可惜也今从诸本而次一字书之】
　　窦司业　命副【副或作制】逾七望八年孰非翁【或作逾七八年孰非望公方从阁杭苑云窦卒年七十四】既爱既劝【爱既或作受诱非是】事如梦中【诸本皆如此方从阁杭苑及南唐本作事半如梦云古梦音平去声通石崇诗周公不足梦与可以守至冲叶　今按事半如梦语意碎涩不如诸本之浑全而快健前人误改当以重押中字之故不知公诗多不避也】惠许【许方作诗　今按惠许谓上文爱劝而乂称许也】
　　侯主簿【方云此谓侯喜也蜀本注继字非】　困不舍遗【困或作罔舍或作拾皆非是】方葬【方或作云】
　　竹林神　百祀【方无祀字】天之人【天下或有下字方从阁杭本　今按此人字当为民字以避讳而用人字也下句同】旱虐以罚【方从阁杭蜀本虐在罚下非是】神于【于或作之】
　　曲江龙　时降【时方作将非是】
　　马仆射　螟蠹【蠹或作螣】我余有几【余有或作有余　今按此用左氏身其余几之语或本非是】衡钧【或作钧衡】贺门【门或作问　今按此用庆者在门之语或本非是】
　　吊武侍御所画佛【方无吊字】　御史【或作侍御】鞶帨【鞶或作縏方云縏小囊鞶大带也　今按仪礼士昏礼庶□及门内施鞶注鞶囊也所以盛帨巾然则縏鞶字通】益邪【邪方从阁杭作也非是】之方【或无之字】其箧【方无其字】且殆而悔【方无且字且字或在悔下】然乎【方无乎字】　晢晢【或无晢晢】见兮【见下或有不有字或无兮字】新魂【上或有斯字】
　　故陜府李司马【李汉之父郱】　孤身【孤或作苦】复续【续方作绩】惟政【惟或作为】公姑【姑或作始非是】歆之【歆方作昭】
　　十二兄【公从兄岌也】　故虢【或无故字】趋奔【奔或作生非是】尚飨【上或有呜呼字】郑夫人　维年月日【晁本作贞元九年岁次癸酉九月朔日】愈谨于【方无谨于二字】疾疹【疹方作沴】逺迁【逺或作南】百口偕行【口方作日云从阁杭蜀本　今按百日偕行无理当从口为是然或以祭老成文有就食江南零丁孤苦之语疑不得有百口不知此亦通良贱而言阖门之众耳未必实计百人也】顿顽【顿或作钝方云汉书陈平传士之顽顿耆利无耻者顔读顿曰钝】于元【于或作于】
　　十二郎　年月日【方无日字文苑作贞元十九年五月二十六日】十二郎子之灵【文苑郎下有子字　今按郎子是当时语虽不必存亦不可不知也今谩补之】吾往【或无吾字】董丞相【相下或有幕字】吾佐【吾下或有又字】汝者【汝下或有使字】图久【或有两图字一属上句非是】孰谓【谓或作为】而殁【而下或有先字】茫茫【方云蜀人史彦升云退之祭文视荒荒今俗本作茫茫非是陈后山诗平陈郑毛视荒荒本此也　今按古书如荒忽茫忽之类皆一字也音义多相近当存之】久存【存方作在】可去【去或作知】其梦邪【或无此三字】传之【下或有者字】业其【业或作荣】难明【明方作得非是】寿者【寿方作年】苍者【或无者字】志气【方作气志】十岁【十或作一方云老成二子曰湘曰滂滂以季子出继则湘固冝十岁也】比得【比或作此非是】南之【或无之字】忧也【或无也字】斯乎【斯下或有极字】无月日【或作日月】如耿兰之报不知当言月日【或无如字言或作时今按陆德明经典释文序论当时语音之讹有□而如靡异则此如字即而字之转耳不知当言月日】
　　【者盖言耿兰之报所以无月日者由其不知赴告之体当具月日以报也】东野与【东上或有盖字】其然乎其不然乎【方无其不然乎一语】汝丧【丧或作葬】改葬终葬【方无终葬二字】所愿【愿下或有焉字】不冯　不临【二语不下或并有得字】行负【行或作何】以待余年【年方作尽　今按或当作待尽余年】呜呼哀哉【或无此句】
　　周氏侄女【周况之妻】　二十娘子【方无子字】
　　滂　可言【可或作何】
　　李氏二十九娘子　和静【静或作舒】
　　张给事【彻】　侍御【或无侍字】乡贡【贡或作举】屠割【割或作剥】露刀【刀或作刃】于葬【于或作掩】舆防【舆或作与】
　　女挐女【挐或从奴方云古本祭文与圹铭皆作女挐董彦逺曰挐字传冩之误盖古文如纷挐等字无从奴者公最好古名其女不应用俗字也今按挐拏通説巳见第五巻李花诗】　疾极【极或作亟】汝上【或作上汝】天雪【天或作大】伤汝【汝或作女方云古本汝多作女通用】宛宛【或作寃寃方云诗宛在水中央郑注宛坐见皃】芳甘【芳或作柔】
　　第二十四巻
　　碑志【此巻并是墓志铭唯郑夫人是殡表杨燕奇是碑】
　　李元宾　字元【方云谢从古本删字字今文粹亦然然石本有之　此文方从石本今并从之】人也【或无也字】之东【此下或有食太学之禄五字】书一【书下或有又字】死于【于或作于】敛之【或无之字】友人【上或有其字】葬之【葬上或有卖马字葬下无之字】庆义【或作某乡】嵩原【或作某原】友人【人下或有昌黎字】辞曰【辞上或有其字】　谓其【或作为之】谓之【或作为其】才高【才或作文】行出【出或作过】巳虖元宾竟何为哉竟何为哉【诸本无此再出已虖元宾四字方从石本今亦从之但方又云上竟字石本作意而邵公济甞叹其句法之妙谓欧公而下好韩氏学者皆未之见遂从其説定上字作志意之意下字作究竟之竟则予不识其何説也窃意若非当时误刻即是后来字半磨灭而读者不审遂传此谬好事者又从而夸大之使世之愚而好怪者遂为所惑甚可笑也】
　　崔评事　安平【或作平安方云今深州有安平县】同【同方作童非是】相州【或无相字】卓诡【方无此二字或作处世皆非是】七年【方云以卒日攷之七当作六】多【或作尤】之从【或作从事或并出之字皆非是】茭茅【茅或作茆方云鳬葵也此兼水陆言之作茅自当】为陆【或无为字】五百【或作二千】其功【或无其字】往哭焉比小敛大敛三哭焉【方无大敛字　今按上文并大敛计之乃得三哭方本非是】与其【与或作以】葬于【或无于字】者有【者下或有其终字】　马驰【马下或有而字】其悲【其下或有可字】
　　施先生　太原郭【方无太原字】继于【继下或有往字】帖帖【或作怡怡下又有然字非是】由四门助教为太学助教由助教为博士太学【此从诸本方从杭本无为太学助教由助教八字云葢言由四门助教至为博士于太学故也若从今文则下太学字赘矣　今按此既言其在太学者十九年则所歴官不应但一再迁而巳当从诸本为是但下太学二字疑衍不然则或在博士上或在下文当去下然无所据不敢辄改姑存之以俟知者】乞留【下或有或乞迁三字】凡十九年不离太学【方云杭本无此八字　今按上文巳云在太学者十九年则此八字诚为重复然欲去之则或留或迁语势未尽又不知公意果如何今亦论而阙之不敢定其去留也】豪州【豪方作濠説巳见前按此志在元和之前去水为是】鄮县【鄮或作鄞】　曰续【续或作绩】纷罗【纷方作分】得归【得或作有】肫肫【方云中庸曰肫肫其仁郑注肫读如诲尔谆谆之谆恳诚貌】为宗【为或作其】
　　考功员外郎卢君墓铭【铭或作表】　伏一【伏或作服】少未【方无少字】防皋【或作皋防后同】仕多【仕或作士】晨衣【方无晨字】其知君【方无其字】若干【或作五十四】配君【配上或有作字】得母道甚【或作甚得母道】二十【或作若干】十六【六或作四】居丈【丈或作又】父事【父下或有之字】得详【得下或有其字】士大夫【大夫或作之】不择【择或作释】君祖子舆【至】洛交令【本或但言君祖某某官父某某官夫人之祖某某官父某某官夫人下或无之字】人妻【或无人字】缑氏县梁国之原【或作某县某原】其年月日【或无此四字非是】十日【十下或有四字】
　　郑夫人　之先【方无之字　今按此篇之文平易明白宜有之字】而富【富或作贵】清边郡王杨燕奇碑【晁本作清边郡王杨公神道碑】　讳燕奇【或无奇字】卢衙【卢下或有军字】宜不【宜或作义】建中二年【年或作岁】封百【封下或有五字】右厢【右或作左】自三【或无自字】五百【或无五字】余年【年或作岁】通王【通王德宗之子谌以贞元中领宣武及河东节】其年十月庚寅【葬月或作二月或作三月或作八月或作十月方云燕奇卒于五月作二三月者误矣但八月十月皆有庚寅不知孰是大抵此碑多误不晓所以仆射田公田神功也神功以上元二年平刘展此作寳应二年旧传神功大厯八年冬觐阙庭信宿而终此作九年皆差也】有男一人女二人【女上或有有字或作男二女一亦无有字】大夫【或作丈夫】蔡河在侧【在或作之】
　　河南少尹裴君　公讳复【复或作稷方云唐世系表集古録皆作复】以有【方无有字】谏诤【二字或作言或无诤字】累迁【迁或作选非是】充郎【充或作彦方云世系表作望郎】愿使【方无使字】又诏【诏或作谓】翰林【下或有学士字】而有【而或作以】　离家【方云此铭以家叶离方言罹谓之罗罗谓之罹盖古音通也　今按诗兔爰及楚词多此类】曰子【子或作祖】之色【色或作邑】
　　国子助教河东薛君【石本有河东字方本无然字后方多从石本今亦从之】　字大顺【或作字某】祖曰元晖果州流溪县丞赠左散骑常侍【方云此十六字阁杭蜀本皆阙惟监本与石本同今按方氏所校专据三本而谓今本皆不足取今此数字乃三本所无而今有者若非偶有石本则必以为后人校增而不之信矣故知今本与阁杭蜀苑粹不同者未必皆无所自也观者详之】兄据【据或作授】及擢第【或无此三字】不为【上或有君字】防射【防下或有命字】尽射【或无尽字】指一矢【指或作挟阁本无此三字　今按下文三发三中考之阁本之谬明矣】皆起【或无皆字】射三【或无射字】七【石本如此下二十一日亦然方着其説而不及改今正之】君再娶初娶琅邪王氏后娶京兆韦氏【或无初娶以下十二字】凡产【或无产字】辄即【或无即字】皆有名【本或无此三字然三字之义未详而方氏亦不着石本之有无姑阙以俟知者】巳巳后我【或作为已后　今按此云巳巳者必其子之小字也】廿一日【见上】弟试太子通事舎人【或作某官】京兆府司録【或作殿中侍御史】以君之丧归以五月十五日葬于京兆府万年县少陵原合祔王夫人茔【或作以君之丧葬京兆某县】　宦不遂【不下或有能字非是】归讥【讥或作议石本不见】
　　监察御史元君妻京兆韦氏夫人【诸本无京兆以上九字】　字茂【茂方作成　今以名义推之当作茂】守北都【或无北都字】保卒【或无卒字】仆射仆射【或无下仆射字】为季【上或有少字非是】选壻【上或有其字】校书【上或有授字非是】固前【固或作因非是】贤父【方无贤字非是】得其　【或有及字非是】及教【及或作受非是】所言【言或作动】　有赫外祖【有或作于祖或作舅非是】好辞【好或作埋】第二十五巻
　　碑志【此巻并是墓志铭唯张法曹是碣铭】
　　登封县尉卢殷　月日【月下或有五字】在纸【或无此二字】以资【以下或有自字】抵故【抵或作投】郑公【或无公字】嵩下【嵩下或有山字】女一【女下或有子字】
　　兴元少尹房君　官族【官或作宦】曾祖【方无祖字非是】讳峦【峦或作栾】士人【方作人士】堂殡【方云公改葬服议殡于堂谓之殡】中丞【或作大夫】将行【行或作往】有年【年或作名】
　　河南少尹李公　尹李【尹下或有陇西字或作陆浑】三月某甲子【方云或作八月丁亥朔十六日壬寅考之史亦合】伊阙【或作陆浑方云考唐志鸣皋实在陆浑】公行【公方作功非是】月日【月下或有某字】公行【公方作功　今按若从方本则此句无首而下句子又礼葬亦无所承其误明甚】礼葬【或无葬字】诺而铭诸【方无而铭诸三字或无诺而二字皆非是】字某【或作字贞】育于其【育方作畜或无其字】其伦【或无其字】选主【主或作注非是】奏贬【贬或作败】外郎【或无郎字】选令万年【或作迁万年令】主夺【主下方有簿字云簿如簿録之簿非是】度支【或作屯田】介恃【恃或作特非是】擅喜【或无擅字】省以【以或作与非是】便不便【或无下便字】事巳【巳方作以】郎李【郎下或有中字】迁苏【迁下或有刺字】权将之【或无权之二字】无敢与敌【方无敢敌字或无敢字皆非是】端立【端或作号非是】败缚【或无缚字】公脱械还走州贼急卒不暇走死民抱扶迎尽出【急卒一作竟平　今按州字句絶贼即锜将之戍州作乱者以公至之速不及走死为州民执以迎公耳然民字以下必有脱误】衣冠【方无衣字】赃减【赃或作臧古通用然不知此句当如何读若臧字属上句即下文减赋别为一事若属下句即是以所没入之臧代民赋钱也但属上句者语意差涩耳】五千【千或作十】泰【或作纯】张氏【此下或有封西平郡太君六字】舅参【参或作泰】公之【公方作君】刘氏夫人【此下或有封彭城县君五字】其次曰道枢【或无此五字】其次曰道本【或无其次曰三字】道易【上或有其次曰字】其上【上下方有立字立或作丘或作山】
　　集贤院校理石君【校理下或有京兆昭应尉五字】　九代【九或作七方云下文七世为曾祖则此当作九】拓抜【或作跖跋】黄州【方云李翺尝有荐洪状谓明经出身曾任冀州判此黄字葢误】四海【海或作方】周祯【祯或作桢方云考周颂从示今按大雅文王诗从木当两存】君从【君下或有为字】走庐【走下或有君字】阳得【阳下或有所字】子以【以或作与】
　　唐故江西观察使韦公【方云诸题唐故或有或无或有铭字或无铭字皆从旧本石本多用大唐字】　字某【或作字文明】太师爱之【方无此四字】峡州【峡或作硖方云考地理志当作峡】登科【登下方有明五经三字或无登字】阳行【阳下或有军字】未行【或无此二字】少诚【上或有适字】于资【资或作赀】上以为贤【方无以为贤三字】置屯【或无置字】行军【或无行字】诏以【或无诏字】徴还【征上或有请字】食邑【或无邑字】上以为忠【方无此四字疑或公自以前有上以为贤语涉重复故删其一不知当作何字也】畀之财【畀或作裨财或作材】长衢【方无长字】渫污【污或作汗】马以不连死【马或作焉不或作为死或作廏方云新史作以废仓为新廏马息不死】平堤【此下或有既退二字】其大如是其细可略也【方从阁杭李谢本作其大不可略如是或作其大略如是皆非是】不法【法下或有者字】剰财【剰或作賸】客处如布衣时【方无下四字或在不易下】卑一【或无一字】支江【支或作枝】御史【方无史字】女若干人【或无此四字】年县【方无县字】我公宜得直而不华者铭传于后固不朽矣【方从阁杭蜀本无直而不华者五字及传于后固四字其无理明甚□云晁氏本有此字殊不知嘉祐杭本已如此大抵方未尝见嘉祐本也或如方本而得铭下复出二字亦非是】慊慊【或作谦谦】
　　王屋县尉毕君　入国【入或作人属上句】吏部【方云新旧史有毕□传终于户部尚书世系表亦作户部然旧史毕□传乃称吏部】生抗【方云杭本抗作炕世系表作杭传作炕而世系官职亦不同】覆其宗【或作其宗覆焉】四岁【四或作七】明经第【方云此句当有脱字　今按明上或经下当有中字或登字之类】节死【或作死节】请相【上或有以币字】署诸【上或有遂字按诸字疑衍】　入钱【或作出入】诸署【诸或作请】墓事【墓或作葬】氏女【女下或有子字方云女子字疑皆因下文误入】
　　试大理评事胡君　明允【允或作元】勤固【固或作国】戴厥【戴或作载】肖厚完【厚完或作后昆或作省厚寛今按厚完二字见晋语】秩大【秩方作秋方云胡弟证元和九年以御史大夫帅振武十三年召还此下又云友韩愈司马徒岂十二年从征淮西时邪然则秋当为秩明矣】摭君【摭方作石】
　　襄阳卢丞【本或有唐故字】　卢行【卢下或有君字】世世【或作五世】沂録【沂下或有州字】万年【二字或作三】铁府【府下或有职字】十年【十下或有五字】河南【南下或有县字县字或在河阴下】兖之【之或作州】啓葬【葬下或有于字】临汝【汝下或有县字】汝原【汝上或有临字】以图长存【方作图久长存　今按此与后篇张圆志文体特为横逸与诸篇不同亦其文之变也但此篇中称吾者皆述卢语而最后一吾字乃韩自吾似少分别耳】沂讳【沂下或有州字】
　　唐河中府法曹张君　妻刘【或有氏字】夫子天下【或无夫子字非是】夫逢【逢或作遇】沈泯【泯方作名】汴见【汴下或有儿字】将赐【或无将字】子【下或有若字】古人【方无人字】吊辞【吊下或有即字　今按既辞而遂叙其事葢一辞而许所谓礼辞者也】二月日【日或作庚午方云考唐厯二月无庚午】葬河【葬下或有于字】世有【或无有字】
　　太原府参军苗君　无宫【宫或作家】为依【方无为字】
　　第二十六
　　碑志【此巻孔君杜君是墓志铭路公郑公是神道碑乌氏田氏二庙是碑】
　　唐朝散大夫赠司勲员外郎孔君　抑首伏气【伏或作吐方云叔孙通传所谓伏抑首者也作吐非　今按汉传言伏抑首言伏地而抑首也此言伏气犹言屏气耳与汉传语异】死曰【死下或有且字】常耸【常或作当非是】悔色【色或作意亦通作也非是】以有【或作有以】右者【方无者字】皆曰孔君孔君云【方从阁本皆上有唯字或无复出孔君字或出云字】犹卧【犹或作独】河南河阴之广武原【南下或有府字阴下或有县字广武原方作某地唐河南府无河阴县　今按元和郡国志河南府有河阴县】士第【士下或有及字】义军【军下或有帅字】自其军【或无其字】　分寸【分或作方非是】君不【君或作居】祖某某官赠某官父某某官赠某官【诸本作祖如圭皇海州司户赠工部员外郎父岑父皇著作郎赠驾部员外郎方从蜀本云今本所纪父祖官职多误盖后人续增公诸志皆载三世此只言父祖巳非考世系表及孔戣志此以如珪作如圭郎中作员外郎著作佐郎为郎又非也驾部乃戡赠官此以为其父所赠又非也　今按此姑从方本无大利害但方诋诸本止载二世为不入例而其所据之本此志亦只载二世云驾部乃戡所赠官而戡实赠司勲皆非是世表戣志与此志文亦未知其孰为得失恐皆未足以判其是非也】　坏伤【方从杭本无伤字今按此伤字□本皆有文理音韵皆无可疑方氏特以杭本脱漏遂不之信宁使此铭为歇后语而不肯以诸本补之甚可怪也】
　　故中散大夫河南尹杜君【或作中大夫】　其父洹水之阳【方无之阳字】遂嗣襄阳公【或复出嗣襄阳公字】少大理【或作大理少卿】大理生廙【大理或作少卿】以兵甲三千人防淮【晁本如此方及诸本甲三千人四字皆在金鱼之下而鱼下复有兵字殊无理甲字亦疑衍或当在兵字上姑阙以侯知者】吏部郎中【或无中字】为顺【方无为字】　及作【及或作乃】
　　左散骑常侍致仕平阳路公【平阳或作阳平方从石本云考唐世系表当从平阳今按此篇多从方氏所据石本】　代序【代或作世】讳衮【衮或作兖方从石本云阁杭本】
　　【世表作兖】令发【令下或有问字】受赐【赐或作锡】治行【治或作始】仆射司空【或无司空字】选刺【选或作迁】割余【余或作隶】上田【田或作苖】人不岁苫【人或作民苫或作苦】襄阳郡王【王或作公非是】蜀辟【蜀或作刘或下有刘字】石者【方无者字】赢利【□或作余】其岁【或无其字】年六【上或有享字】既其【既下或有而字】　脩施【诸本皆然方弃不録而直作循字説见首巻】褒功【功方作嘉】既愿【愿或作硕】后承【承或作丞】在经【在或作有】博士是铭【博士或作传世　按公是时正为博士或本非是】
　　乌氏庙　从有【从下或有者字】其以【其以或作以其】三室同宇【方云史记渭阳五帝庙同宇韦昭曰谓上同下异也□一作牢非今按后汉以来公私庙制皆为同堂异室方説是也】在齐有余【齐下或有者字余下或有有字】赠尚【赠下或有工部字】承玼【玼或作洽方云新史承玼有传字德润重传亦云承玼子也温公考异尝加辨正宋樊本皆作承玼盖许孟容甞为承玼碑石本犹传于世新传葢本此也】属破【属或作屡　　今按属亦连属之意】从战禄走可突干【诸本多作突于或作汗于方从□碑定从干云可突干契丹之勇将也新传奚契丹入宼承玼破于禄山又战白城承玼按队出其右斩首万计可突干奔北】渤海扰海上至马都山【或无扰海字方以李本增云新传亦可考许碑云武艺出海滨至□都山屠陷城邑公以本营士马防遏要害武艺即渤海王也】累石【累或作垒】兄承恩【许碑承恩承玼之从父兄也】石岭【或作左领方云杭蜀粹与许碑新传皆作石岭】年若干【许碑年九十六】左领【左或作右】制有壃墟【壃或作疆制有或作有其】数备礼登【方无数字登下有坛字　今按数备礼登数字乃名位不同礼亦异数之数言制数既备礼亦增崇也袁氏庙碑所谓数以立庙亦是此意若如方本即上句巳言授节不应至此始言登坛况登坛又与立庙不相闗乎】右祖左孙【蜀本文苑作左祖右孙　今按庙制以西为上方本为是】其有无孙【其有或作孰其】克对【克方作光】
　　河东节度观察使荥阳郑公　凉之【之或作州】季卿谓其必能【季或作李谓下或有曰字方谓作曰其必作必其】自课【课或作谋　今按蜀志出师表自谋字文选亦作自课恐公用此语】公能幼长哀感心求不置【方无哀字能下或有使字方云言自少而长求之不置也　今按心字当属下句】嫌闲【闲或作问非是】卒用有就【或无卒字有就或作其説非是】将説死【方云考严绶传将説李説也】即诏授司马节【或无即诏字或无节字】及升大帅【升方作升帅或作师】姱嬉【姱或作夸】校讲【或作讲校】氓征【氓或作赋或作民】不能【或无能字】军之士【或作之军士或无之字】氓吏【氓方作民】公与【与或作为】若乐【方从阁蜀本若作苦今按二本之无文理有如此者而方皆从之可怪也】自号曰云翁【方云令狐楚甞为太原从事唐志有表奏十巻自号白云孺子葢以□儋也】名人魁士鲜不与善好乐后进【与善属上句好乐属下句方从蜀本以善为其而连好乐为句又云名人魁士吕氏春秋语　今按蜀本无理又如此而方从之然不言阁杭本则二本固与它本同矣方最信此三本今既自有不同方乃舎二本之明白而从一本之讹谬则其取舎又自不可晓者非独古本误之也】　常患【常或作尝下同】患贫【患下或有势字】
　　魏博节度观察使沂国公先庙【或有田氏字】　事嗣【或作嗣事嗣下或有于字　此篇今亦从方氏所据石本】服父【上或有能字】康靖【靖或作静】隶太【或无隶字】兼魏州【州或作博或无兼字】　海外【此据石本外或作内】受制【受或作臣】狎于【狎或作洽】腰颈【颈或作领】天明【天或作王方云左传范氏中行氏反易天明注言不事君也又云二三子顺天明公语出此】提壃【提或作堤】于宗【或作宗庙】以降【以降或作降以】櫜兜【櫜方作橐蜀本作櫜石本同但省人耳　今按櫜谓弓服橐乃囊之无底者非兵仗也当从石本】承辅【承或作丞】观飨【飨或作向】尔祖尔思【或作尔祖之思方作祖考之思汪□路□并论此碑已见第六巻末】
　　第二十七巻
　　碑志【此巻皆是碑文唯房公是碣铭】
　　刘统军　许军【或无军字方从石本　今此篇并从方所据石本为正可疑者别见】机于京【机或作柩或作几或作主京下有师字】可诬【可下或有以字】太常【太上或有有字】纵哭【或无哭字】　三世晋人【赵德父云石本三世作再世上文祖令太原作考令太原然其篇首既言阳曲之别由公祖迁则为晋人非再世矣碑当时所立不应差其世次莫可晓也　今按刘志在后巻所述世次尤详与再世之云皆不合亦石本不足信之一验也】边帅【帅或作师】杨琳【方云考代宗纪大厯三年泸州刺史□子琳反昌裔説子琳事通鉴亦可考新书作□惠琳误矣】单船【方云尔雅士特舟注单船】其尾毒【或作旗纛尾】轧敌【轧或作战或作朝】陈方【方或作力】所赖【方云或云此下当脱一句非也　今按此篇文体整齐无奇句为韵者或説是也不然则衍与之上下一句未知果孰是也石本之不足信此又显然前亦屡辨之矣】嬉遨【遨或作游】峻之【诸本峻作浚　今按此一字亦可疑未详其説】其偿【偿或作赏】以都【以或作巳　今按上句有未字此当作已然此集二字通用者亦多姑从旧】渍民【渍或作溃】害【或作菑今按害灭除字本秦刻】歊赩【歊或作歆方云赩大赤也字见楚辞大招】
　　衢州徐偃王庙　夏殷【殷或作商方从石本今从之此篇内同疑者别见】诸国【国或作侯】文德【文方作又今以上文秦用武胜者推之此冝作文】宴于【方云石本无宴字今按无宴字不成文以它本补】宾祭【祭方从杭本作寮云今庙中有传刻庆厯中石本亦作寮　今按宾寮无理明甚况庆厯石本非当时物尤不足据而左传有宾祭字当从诸本作祭为是】失国【方云国上或有其字亦云石本不知是否　今按此字有无不可知然亦可见方未甞见真石本也】自秦【秦或作奉】史书【史或作文】公族【公或作宗】觕朴【觕或作桶】秃【或作缺　今按缺正字俗体然唐人多用之姑从其旧】日慢【方云洪以石本定日作由　今按由义未详姑从诸本作日】羣支【或作支郡或作羣吏皆非是】宗乡【乡或作御】耿耿祉哉【或作祉哉祉哉方从阁本无祉字而不言石本之有无又云耿当读从炯今从诸本】　逊緜【逊或作邈】詈长【詈或作言】孰与【与方从洪氏石本作尝今从诸本】虽古【古或作死】暴丧【暴方作常而不言石本今从诸本】刻示【示或作石方云石本如此而不敢从今亦不敢从也】
　　袁氏先庙　明岁【岁或作年方云考之史袁滋以元和十一年朝京师】旂节【旂或作旌】具着【着或作者】以来【以或作巳】其语【语或作诗】周树舜后陈【树或作封后下方有为字】见可谱【或作可见于谱】陈郡【或无郡字】终汉【终方作纷非是】新县【新下或有安字】讳颖【颖或作频】大耋【耋或作耄】曾大父大父皇考比三世【或无再出大父字有公字大父或作大夫比或作妣皆非是又此所序袁滋世系如此甚明而唐书新传以滋为袁范之后误矣】显刻【刻或作烈】诗曰【诗下方有文字】　蹇连【方作连连】博士　司徒【方云博士辕固司徒袁安也按左传陈有辕涛涂又有袁侨汉有辕固辕丰乂有袁安盖两姓也杜预谓袁侨涛涂四世孙不知何以至汉复出两姓　今按欧公集古録汉三老袁良碑亦云涛涂立姓为袁盖辕袁古字通用袁盎又通作爰亦非别为一姓也】出把【把或作祀或作持】羣州【羣或作郡】数以【数或作教説见乌氏庙碑】其筵【筵或作业】笾铏【铏或作钘】尔成【尔方作示非是】牲系【或作系牲】
　　清河郡公房公　目擩【擩或作濡或作揣方云擩亦染也　今按擩而遇切字见仪礼然作濡亦通】迎观【或无观字】饰理【理或作治】还进【还或作迁】又以【又或作胄非是】佐胄【或作为佐】辨憿【辨或作办憿吉歴切疾也】之地【或无之字】朋友【朋方作为非是】非公【公方作君】
　　唐故银青光禄大夫检校左散骑常侍兼右金吾衞大将军赠工部尚书太原郡公【或无尚书以上二十八字】　高王【王上或有祖字】特拜【特或作时】士大夫【或无大字】兴官耆事【兴或作与耆或作嗜方云耆音指致也诗耆定尔功国语耆其股肱以从司马　今按耆或疑即嗜字更详之】仍初【仍或作如初方从馆杭本作祔　今按仍即如也祔字无理明甚可以见阁杭本之谬矣】专为【专下或有于字】落女【或作乐安】李翛【翛或作脩方云考旧史当作翛】常铭【常或作章】　莘摰【莘或作革非是】继继【上继字方作相非是】吾甥【吾或作其非是】攸存【攸方作犹今按文理当作攸又上句巳有犹新字不应重出也】
　　第二十八巻
　　碑志【此巻唯曹成王是碑余并是墓志铭】
　　曹成王　得间走蜀从【或无得字或无蜀从二字】衞将【衞下或有大字】痛刮【痛下或有自字】持身【持方作将】斩斩【或作渐渐非是】民交【交或作皆　今按唐人语多用交字如陆宣公奏议云交骇物听交下不存济者之类意犹曰即今云尔】扩门【扩或作撗】活数十万【活下或有者字或无十字】奏报【或无报字】少府【府下或有监字】兼州别驾【兼方作处云考旧传合　今按成王本以温州长史行刺史事今两奏功而得处州别驾又不行州事则于地望事权皆为左降矣以事理推之不应如此疑方本误而诸本作兼者为是盖以旧官仍兼本州别驾以宠之尔下文又云部告无事则谓温州前此旱饥而今始无事也又云迁真于衡则是自行刺史事而为真刺史也其间不应复有处州一节明矣旧史亦承集误不足为据】迁真【真或作镇説见上】张施【施或作弛】助之【助或作劾】王于【或无于字】前谩【或无前字】在理【理或作治】观察使虐使将国良往戍界【方云阁杭蜀本察使下有残字无国字观察使辛京杲也将国良王国良也马大年所得柴氏善本无残字良下有往字以虐字属下句云良不愿往而辛强使之也然按旧史云前使贪残新史亦云前帅贪虐国良以富获谴则马説为非是国良只称良犹南霁云只称云李光顔只称顔也下文亦可并考今按文势则马説为是虐使亦古语新史所载疑亦以碑语料其如此耳今从马説但国良初见当全书二名其后乃可单出如霁云光顔亦先全书后乃单出也】戍众【戍或作成】羞畏【羞或作为】狐鼠【鼠或作疑新史作首鼠】错愕【愕或作迕方云集韵愕逆各切相遇惊也或作逆隶作遌后汉寒朗传二人错□不能对新旧史亦谓愕眙不敢动此则用愕字为正】责还【责或作遣】散骑常侍【方无常侍字】李希烈反【或无此四字】江州【江方作洪州或作南方云考新旧史皆作洪　今按洪州即江西帅治所若只大选洪州乃是未曾出门一步无足书者选兵江州葢为北向进讨之势故其下文遂攻蕲州道里亦便史承集误不足据当从诸本作江为是不然则以州为南犹胜作洪州也】　力勾卒嬴越之法【抟新书作团方作抟嬴或作□方云樊泽之马大年皆曰作□非是嬴谓秦也越谓勾践伐吴之兵法也　今按抟徒官反团也楚词云圜果兮古字通用而新书从今字也然秦纪越语世家皆无抟力勾卒之文不知诸家之説何所据唯苏氏古史见之则恐或是反用此碑语也抟或疑是竱字亦未有据但抟力无理其误无疑耳或疑杜牧之有以力搏力之语然杜后出韩公不当用其语也】曹诛五畀【畀或作卑方云曹五字见马融广成颂曹伍相保是也马大年云曹诛五畀败则诛及其曹有获则分畀其伍新书皋自将五百人教以秦兵团力法聮其赏罚弛张如一即约此碑语而为文也】撇蕲水【撇普灭反击也方误作撇】行跐汊川还大膊蕲水界中披安三县抜其州【方云汊川唐属沔州今汉阳地跐蹋也庄子跐黄泉而登大皇或无中字抜或作诛或作株马本作訹　今按左传云又披其邑安三县安州三县也其州安州也此碑用□奇古有不可强通者当阙之以竢知者】捁其州【捁或作梏方云广成颂散毛族梏羽羣李贤曰捁古酷切字从手即古搅字】十抽一推【后山谈丛云唐令民二十成丁以下为推宋次道云推者稚也避高宗讳而阙耳吕缙叔云推者□也独髻为椎葢传冩误耳唐人初不讳嫌名也陈以吕説为是按史记汉书陆贾传有魋结字注读为椎髻故唐令以推为未冠之称此云十抽一椎者十椎而取其一以为兵即杜诗所谓无丁而选中男者也然唐志但云十六为中而无椎字防要亦然未详其説】属乡【属方作厉　今按厉乡当属亳州去安州尚逺当作属】民老【民下或有之字】薄东【薄或作亳非是】亡将【亡或作土非是】一吏轨民【一吏方从杭蜀本作吏一云一当如壹民而重威之壹吏一轨民用吉日辰良体也　今按方説一字是也但因沈存中説吉日辰良一句遂更不问是非毎有讹斘悉以迁就如此以一吏为吏一则无理之尤耳】使令【疑衍一字】所宿【或无所字非是】任马彛将慎将锷将濳【或作任马彛伊慎王锷将方云濳李伯濳也时马彛掌幕府故不言将今从之】偕尽其力能【偕上或有王字一作偕能尽其功其力方作力其非是今按能字合在尽字上】进士司门郎【进士上或有中字下或有第迁字】寄惠【寄或作其】受命【受或作授】四州【州或作邑】诗之【诗或作请方无之字皆非是】　或亡或微【防或作徴或或并作既】曹始就事【或无此句方云曹始封于贞观二十一年时太宗十三子三早卒二贬死泰与愔亦皆迁降也】曹之祖王【曹方作明宋景文云岂有为人作铭而名其祖者当作曹】畏塞絶迁【方云明坐太子贤事降零陵王徙黔州都督谢祐逼杀之　今按铭文四字未详其义疑畏如畏厌溺之畏塞如其行塞之塞言见杀于闭塞之中而封絶于迁谪之时也方説近是而别图云明徙黔州都督则不知明但徙黔州而为都督所杀遂误以都督属上句也】零王黎公【按新史明子俊嗣王杰黎国公皆为武后所杀】子父易封三王守名【按史中宗神龙初以杰子为嗣曹王后明少子备自南还诏停而封备备薨复封所谓子父易封也薨子戢嗣自备至戢所谓三王守名也】苏枯弱彊【或作吹枯苏僵】以昭于王【或无此一句】有子【方云或云语下脱一句按公为铭不必尽偶句用韵刘昌裔王仲舒碑可见今按刘碑脱句前已论之不可为法王碑虽可为例然彼文从韵协无可疑者而此篇下文亦不可晓不知其果然否耳】蹶蹶陛陛【下陛字方作陞云陛陞犹阶而升也　今按方説无理作陛陛则韵协故且从之然其义亦不可晓大抵此篇多不可晓今姑阙之】
　　息国夫人　僮使【僮下或有仆字非是】卑尊【或作尊卑】仓曹【仓或作胄】戡强以肃成敏以和【方无此八字】　男主【主或作子非是】难甚【或作甚难非是】有锡【锡或作息方云盖以国封言之非也】时勲【时或作以】
　　试大理评事王君　见功业有道路可指取有名节可以戾契致【取有之有或作而或本无之方云戾力结切契诘结切字本作奊通俗文曰奊多节目谓之奊奊方言作防诟贾谊传奊诟亡节　今按有字当属上句言功业可指取而有之名节可以戾契而致之也不然则当作而】以絶【方无以字】军年【年上或有惟简字或无年字】喜士【士或作事】蹐门【蹐方作踏】比部【上或有太史字】疾病【或无疾字】处士高女【或无高女二字非是　今按侯高事见李翺文集】龉穷【下或有瘁字】诺许【或作许诺】翁大【大或作丈】行其【行或作施】衔袖【袖或作轴】　长裾【长或作曳】其须【须或作愿非是】
　　扶风郡夫人　继序【序或作绪】外亲【下或有戚字】若干【或作十四】虽有【或无有字】长子殿中丞继祖孝友以类【诸本子下有敖字或作谷或作防晁本作长子继祖殿中丞孝友嗣类本或孝友上有承考二字方云此碑谓少府监者马畅也畅子继祖公尝志其墓新旧传畅只有此一子世系表燧之子彚畅彚子赦畅子亦只有继祖岂继祖先名敖邪或敖字当删　今按马少监墓志云君讳继祖则方説得之诚当更从晁本删敖字但以其兄弟连名考之则又疑作敖为是而其下或有承考二字者乃言敖能继北平承少傅而考友似之也少监志云讳继祖或是反用此志误本补足而世系表又承集误然不可考姑从晁本而并着其所疑如此云】　母父【或作父母】尊章【章或作卑方云汉广川王传背尊章顔注犹言舅姑也作卑非是】畏我侍侧【此句未详畏我或作我之亦未安或疑畏当作慰】夫先其归【方作不失其归或作夫其先归　今按下文有合葬字作夫先为是】其室【其或作有】
　　殿中侍御史李君　其十一世祖冲【旧注云据元和姓纂虚中乃冲八世孙】少长【少或作以或无此字】王相【或作相王】奥美【美或作义】秘书【书下或有省字】尝为【甞或作常非是】谓其【谓或作为非是】三矣【三下或有年字】无退一言【或作一退或疑无字在退字下】协律【或无协字或疑律下有郎字】　不赢【□或作□方云独孤郁墓铭曰年再不赢惟后之成义同此也】













　　原本韩集考异巻七
　　曹成王碑　抟力勾卒【按左氏传哀十七年越子伐吴为左右句卒注云钩伍相着别为左右屯此即越之勾卒也秦人抟力虽无明文按商子农战篇曰国之所以兴者农战也今以官爵劝之耕战民见上利之从一空出也则作一作一则多力多力则国强秦人抟力之説意者或出于此】












　　钦定四库全书
　　原本韩集考异巻八
　　宋　朱熹　撰
　　第二十九巻
　　碑志【此巻并是墓志铭】
　　朝散大夫商州刺史除名徙封州董府君　大官【大或作久非是】之平【或无之字】荒纇【纇或作顽】朝廷【或作于朝】来佐【佐或作往】屏所挟为【或作屏弃所挟】选参【选或作迁】大尹【大或作太】因徴【因方作显云汉韩安国传由此显结于汉当用此义　今按此召对狱耳与方所引者不类当只作因】元和六年五月十二日死湘中年四十九【方本无年月日但云年若干今以晁本定按唐书元和七年立遂王为太子亦与下文相应】曰居敬【或上有次字】将葬舎人【葬下方有中字云以上文考之无者为是然世系表全素太子中书舎人通典中舎一云中书舎人又安知全素不自舎人迁中舎邪　今按中字有则前后皆当有无则皆当无不应前无而后有也审如方説此志亦必是未迁时作况它本自有无中字者今姑从之不必曲为之説也】
　　贞曜先生　八月巳亥【巳或作乙方云考唐厯是月无乙亥也】走位【走或作赴位或作泣】尝与【尝或作常】徴铭【下或有于愈字】元人【人或作尹】则见【或作有法】揉之【之或作足】刃迎【刃方作物】胃肾【或作皆尽】抹摋【或作采掇方从阁杭南唐本云字林抹摋扫防也汉谷永传末杀灾异】开先【开或作闻】既挤【挤或作侪】又命【又有或有以字】陆运【陆下或有转字】门内【方无内字】之兴元【或无此三字】而供祀【或无此三字有以俟字或无供祀二字有俟字】于古有光【或无下三字】贤者故事有易名况士哉【杭本无此十字】不待【待或作从非是】　于戏【方无戏字】维执不猗【或无此句或在维出不訾之下执或作持】
　　秘书少监赠绛州刺史独孤府君　望临【望或作迎】归以【归或作妻】选授奉礼郎杨于陵为华州署君镇国军判官奏授协律郎【从晁本方无奉礼至奏授十八字】闲于【闲下或有居字】赠绛州刺史【晁本其家下有此五字本或系于年四十下方并无】承孙【未详】是似是宜【今按此承上句言庆而似配良而宜也方似作以非是】家茔【家或作冢】知吾弟久【知或作与久或作友】　于古风【于下或有乎字　今按上篇四言不应首句为三字此乃杂言或有此三字句也】戴美世令【戴或作载令或作命　今按此言戴前人之美而世其令德也】
　　虞部员外郎张府君　明年【或无年字或作月】庾掞【或作庚揆】曰叔父【或无曰字】张目【方从杭本无目字云后汉严光传良久张目熟眎然此恐当从杭本为正　今按方知古有张目字而必以杭本为正殊不可晓今从诸本】其末有复【方无末有二字】名日【名下或有与字】孝先【孝或作奉】绥州之卒【杭本无绥州字非是】县君【方有复出县君字】南府【或无府字】是为铭【此下或注铭亡二字或注疑阙铭词字】
　　检校尚书左仆射右龙武军统军刘公【一本检校上有金紫光禄大夫字仆射下有兼御史大夫字统军下有知军事上柱国彭城郡开国公食邑二千户赠潞州大都督字】世宦【宦或作官】父讼【讼或作诵　今按名讼无理疑避讳而改】杨琳【洪云唐史昌裔】
　　【传云入蜀杨惠琳反昌裔説之惠琳之乱在夏州岁月相逺子琳事详见崔宁传】官説【説或作涗与旧史合】擒诛叛将【擒方作检　今按此谓安国宁谋以城降贼昌裔密计斩之当作擒】何问【何或作呵方云汉贾谊传大谴大何衞绾传不孰何顔曰何即问也何上或有可字亦非是　今按过秦论云陈利兵而谁何顔注云问之曰此为谁人何人也亦此义】某甲【某下或有日字下同】郎吊【郎下或有中字】便弓【便方作使非是】
　　第三十巻
　　碑志【此巻唯胡公神道及淮西是碑余并是墓志铭】
　　监察御史衞府君　君讳某字某【或作讳之字造防】中丞讳某【某或作晏】洗马讳某【某或作璿方云按元和姓纂晏三子长之次中立次中行汪彦章云王仲防本谓此卫中立墓志中立字退之非之也】不与【不下方有兴字云读去声非是　或疑此与字当作以更详之】弛置【弛或作施】自贳【贳或作贵或作贯】曰某【某或作景微】某县某乡某村【诸本作伊阙县伊乡高都村】于时【或无于字】部郎【下或有中字】所信【方云信音新汉武悼李夫人赋申以信兮】
　　河南令张君　讳郇【郇或作询】促促【或作旦旦方云促音如龌龊之促本或作娖娖】防语【防或作□】办治【办或作干】争议棘棘不阿【方从诸本无议字及下棘字而云晁本校増此二字阿或作□　今按欧公甞疑此句有脱字不知晁氏以何本校也详其文理当有此字故从之】不诉【或无此二字】福祥【祥下或有事字】视事【或无此二字或但有事字】经吏【吏或作史】可为法【疑此必有脱误或为当作守】剧吏【吏或作史】竟闭门【或无闭门二字】少监昔【昔或作者方云李逊赴襄阳送行诗有著作郎张昔】
　　鳯翔陇州节度李公【一本上有唐故字度下有观察使开府仪同三司检校户部尚书赠尚书左仆射字】　惟简【或作某】名宝【名下或有曰字】可随【可或作何】郡王【王或作公方云考之史当作王】居北军衞【居或作为衞或作御】长上【上方作尚新史蜀本作上今按长上盖卫卒之号犹今言长入也当从蜀本】条教【教方作务非是】兴励【兴或作愈】三
　　殿【方云唐麟德殿有三面故曰三殿】幸得【或无得字】斥外【斥或作许或作诉】万年【年下或有县字】贤有【贤下或有而字】氏记【或无记字】孤童【童下方有子字今按翟方进传无者为是】法宜【或无法字】
　　中散大夫少府监胡良公墓神道碑【此篇从方氏石本疑者别出　蜀本注牛僧孺撰墓志陈鸿撰諡张籍撰行状　今按方本无中散大夫良五字又它神道碑不着墓字唯此有之亦变例也】　八月十四日【或作七月无十四日字】廼巡【或作廼字或无巡字】族出【出下或有处文二字非是】清河【或有复出清河二字】卒官【或无官字】劝学【劝或作勤】乐为【乐方作出非是】考覈【方作覈考】贬死【或无贬字或无死字】以自给【方无以字杭并无此三字】子弟【或作弟子】士生【下或有徒字】歌舞【或无舞字】丞相【丞或作宰】病卒【方无病字非是】可谓【谓或作为非是】　餽军【军或作运】有靳【靳或作叹】升已【升或作升已或作民】维公【公或作彼】
　　故相权公　焯有【焯或作绰】以薨【以或作六方考旧史云当作以】知变【知或作能】助与【与方作为或无此一字　今按助与如后按于頔事之类是也作为非是】不矜【矜或作务】不以露布【或无不字露布或作布露】长用【方无长字】痌伤【痌或作痛】月日【月下或有某字】省顾【顾下或有者字】朝莫【朝上或有在字】公将【公下或有时字】曰頔【曰下或有于字】未病【或无此二字】能为【或无能字】不视【视或作亲】问有【问下或有其字】偫余【诸本偫作待或作储】德宗【德或作代方考宰相表云当作德】服丧来【服丧或作丧服方无来字】铭文【或无铭字】　世无【无或作次】不至【或作至世】以税【以或作巳】祖之【祖或作师】师之【师或作推或作祖】惮为【为或作焉】其所竞驰【方其作人竞作共】絶不【絶方作有　今按作絶乃与上文勇字相应】孰克【克或作先】
　　平淮西　皇帝【帝下或有陛下字非是】乃考【方无乃字】犇走率职【方无犇率二字】平蜀【蜀下方有西川字云刘辟求都统三川方围梓州而败乱固不及他郡也　今按既围梓州则乱已及东川矣方説非是】究武【究或作穷】襄城【城上或有等字洪云此谓叶与襄城耳等字非是】一二臣外【或作外臣方从杭苑无外字　今按此句若作外臣则当时朝臣自以伐蔡为不可非独外臣也若作一二臣则当时举朝之臣皆以伐蔡为不可又非独一二人也考之下文所谓一二臣同不为无助者又正指武元衡裴度一二人赞伐蔡之谋者而言则此乃谓唯一二臣以为可而其外羣臣皆以为不可耳诸本作外臣及无外字皆非是唯作臣外者得之】蔡帅【帅或作师】于今【于或作于】并为【并或作并】惟祖【惟下或有夫字非是】何敢【或无何字】不为【不上或有固字】郃阳【郃或作泾非是】延庆【本或作鄜延宁庆】属而子公武【属下方有集字或在公武下皆非是】西四【西下或有徐泗字四或作五皆非是】以节都统诸军【节下或有度字诸方作讨　今按前辈有引左传讨其军实为讨军之证者恐未必然若必作讨则秦之罘刻石自有遂发讨师之语而晋官有都督征讨诸军事皆足为证不必引左传却不相似也但公所作韩碑但云都统诸军则作讨者为误矣不可以偶有旁证而强引以从之也】汝惟【方作惟汝】衣服饮食【方无服饮二字或无服字有饮字或无衣服字】无饥【或无无字】其无【或无其字】人卒【或无人字方云此谓降其民与卒也故下语皆不再出人卒字　今按庄子云人卒虽众公语亦有自也】降万【降下或有卒字】战比【比或作皆】至师【师或作帅非是】洄曲【洄方作回今按洄与史合】疾驰【驰或作走】愿归【方无归字】济京【济下或有于字】道古进
　　大夫文通加散骑常侍【方云考之史及段文昌碑皆合一本无大夫文通加五字非是道古时已为中丞故不复言御史也　今按道古墓志亦可考】道封晋国【或无道字或作进或无国字】以命【或无以字】　万邦【邦或作方】往在【在方作居云唐人多以在为居公本政亦曰居我其周从是也　今按以在为居亦草书之误本政居字已论于本篇方説非是】百隶怠官【或作百司隶官】事亡【亡或作忘】吴蜀【方作蜀吴】旋取【取或作出】羣公【公或作臣】乃相【乃方作及非是】各奏【奏方作走非是】胜之【胜或作遂】入秋【入或作及】复屯【复或作复】其壃【壃或作疆】释其【其或作□】赐以【方作诏赐非是】今旰【旰方作眠】左飱【飱或作餐方云旧本皆作飱　今按还予授子之粲弓传云粲餐也史记餐未及下咽酒未及濡唇汉书令其裨将传餐则餐字亦有义公祭郑夫人文念寒而衣念饥而餐同以衣对餐也或当作餐】以收【或作牧】而父而兄【或作及汝父兄】偕来【方作来偕】既定淮蔡【或作淮蔡既定】
　　第三十一巻
　　碑志【此巻皆是碑】
　　南海神庙【神或作□　此篇方从石本】　祝融【洪曰太公金匮云南海之神曰祝融东海之神曰勾芒北海之神曰颛顼西海之神曰蓐收今按东海神名阿明南海祝融西海巨乗北海禺强亦见养生杂书然公言南海神次最贵则是据太公书矣】俱升【升或作升】为解【解或作辞】不供【供从石本方从恭误】盲风怪雨【方云或谓秘阁本作蝱风字见吕氏春秋考石本只作盲月令盲风至注疾风也山海经符愓之山多怪雨风云之所出也】其文【其上或有具字或作且字今按此宜有且字然石本无之不欲増也】谨遣官某【官上或有某字今按石本官上无】
　　【某字或以为用左传其官臣偃之语】明穊【方云穊几利切説文稠也选何晏景福殿赋穊若幽星之纚连李善音古爱切蜀本作概非是】牵牛正中【方云月令季春之月旦牵牛中上文言立夏行事正此时也】神具【具或作其】慌惚【慌或作恍】蜿蜿虵虵【虵虵或作蜒蜒】来享【享或作慕】祀之【祀方从石本作祝　今按祝当作祀其理甚明疑或误刻今改从诸本】祀归【诸本石本皆作祀方作祝误】廿有四万【或作十有八万廿方误作二十】米三【三或作八】西南【或作四面】廿八【廿方作二十】可嫁【此下方有者字石本无方误也】失时【时或作所】其可【或无其字】耳矣【或无耳字】　阴墟【阴或作之】右我【右或作祐今按此文石本今最易得而方本失考者凡五条然则它云石本者恐亦不能无谬也】
　　处州孔子庙【此篇方从石本】　为然【为或作焉然属下句】而社【方无而字非是】勾龙【勾上方有而字非是】跪祭【或作拜跪荐祭】不如【不或作无】生人【人或作民】以来【以或作巳】孔子【孔或作夫】令工【令或作命】顔子【子或作回】十子【十下或有二字】又为置讲【又为二字或在下文其中之下置或作设】释菜【菜或作奠】　生师【生或作先】惑忘【惑或作或】
　　栁州罗池庙【此篇方从石本】　矜奋【奋下或有曰字　今按宜有曰字然石本无之不欲俌也】步有【步或作涉方云栁子厚铁炉步志曰江之浒凡舟可縻而上下曰步　今按孔戣志亦有泊步字】巷道【或作道巷】福祸【或作祸福】　蕉黄【蕉下或有叶字或有子字】秋鹤与飞【或作秋与鹤飞　今按欧公以此句为石本之误沈存中云非也倒用鹤与两字则语势愈健如楚词云吉日辰良也但此石本团团字初误刻作团圆后镌改之今尚可见则亦石本不能无误之一证也】
　　黄陵庙【此篇方从石本】　石碑【石或作古或无此字】不及【及或作返据下文当作及】郭朴【方云石本书璞作朴唐人多然下文揭阳亦作阳】小水【水或作君方云考山海经作小水是也】英帝【英下或有为字】君母【或无此二字】升道【升或作升】溺者【溺下或有死字】湖江【湖或作潮非是又或作湘】于刺【于下或有州字】与愉【与上或有余字今按此合有余字然石本无之不欲补也】
　　江南西道观察使【至】太原王公神道　之后【或无之字】为君子【下或有乡字】公讳仲舒字中【蜀作讳中字某后墓志同　今按上句巳有公字此不当再出当删然无别本可据姑存之】久而嘉之【方无而字之或作其直二字】右补【或无右字】伏其【伏或作服】为人【方无人字】度事【或无事字】峡州【峡或作硖方云友人杨凭也】迎显【显或作颂】絶火【絶下或有其字】阻滞【阻或作沮】政成【政或作化】利病【方无利字非是】九千【干或作十】足乎【方无足字】代之【方无之字】之息【息上或有日字】葬于【或无于字】某既【或无某字或作愈】韡为华英【诸本为作而华英作英华】坚恳【或作圣】燠暍【暍或作旸】上借【借或作籍】方乎【乎或作平】其所【所或作饶】乃讴【讴或作谣】奄忽【方作忽随方云此铭有美王公不用韵□章三语分两韵例又异也今按铭之卒章绩石二句虽自叶韵而末句高字仍与劳滔韵叶非有异也】
　　第三十二巻
　　碑志【此巻唯韩公是神道碑余并墓志铭】
　　司徒兼侍中中书令赠太尉许国公　国氏【国下或有为字　今按以国氏春秋传语】人交【交或作校方云以上文自可言之作不与人交为是今以下文长者言之又似作不与人校为是更详之】以为钜人【方无为字或无以钜人三字而为上有之字或并无此四字】夫人之兄【夫人或作齐国】功建【功下或有于字】偘偘【或作侃侃字与偘同】不纵【纵或作从】兵数【兵下或有将字】皆自【方无皆字】肉为【肉下或有而字】其舅【或作舅氏】而吴【方无而字】苗薅而发栉之【方云淮南子语】不一【或无一字】震駴【駴或作骇】廿有一【廿方作二十乂无有字】作言【作或作诈】为盗【方无为字】滑师告急【师或作帅前滑帅字疑亦当作师急或作及】公无【公下或有安字】为应【为下或有之字】非其【方作其非非是】兵以【或作以兵非是】三千【淮西碑三作二】五十万【或作七千】公有【公下或有之字】恒无【或无恒字】赞元【元下或有老字非是】年五十八【或作年八十方考新旧史定从今本】天子为之【方无此四字】布粟【或作布帛方云按旧史实赐米千石】卑身【卑或作毕】至既【方作既至非是】可得【或无得字】钓谤【钓或作钩】闲染【染或作谍】先事候情【或作先得事情候或作后】畛域【畛或作轸非是】自为【或无此二字非是】　孰陪【陪或作悖或作倚】其赉【赉或作赖】
　　栁子厚　拓跋【或无此二字】死高宗朝【高或作中朝或作时】所与【方无与字】授集贤殿正字【或作授校书郎方云栁集可考或本非是此下方有蓝田尉三字　今按三字下文巳见不当重出】今古【或作古今】贞元十九年由蓝田尉拜监察御史顺宗即位拜礼部员外郎遇用事者得罪例出为刺史【或作贞元十九年拜监察御史王叔文韦执谊用事拜尚书礼部员外郎且将大用遇叔文等败例出为刺史　今按方本得婉微之体它本则几乎骂矣疑初本直书后乃更定也若从初本则上文须补蓝田尉三字】水闲【水下或有之字】白上【或作上白】改刺【或无刺字】反挤【反上或有而字】以少【方无以字】卒死【死或作厄】道不【道上或有而字】斥时【时或作而】能举【能方作解或能下复出解字皆非是】力以致必【力以或作以力或作以力而无致必二字皆非是】十一月八日【或作十月五日】七月十日【七上或有秋字或无十日字】费皆【费或作资】立然【立或作重】涿人【涿或作可或作为】家焉【或无焉字】既安【既或作且】
　　左金吾衞将军李公成王【或无成字非是】　成王必在【或无成王字】栁泌【泌或作贲方云新旧史李干墓志石本皆作泌】月三【三上或有十字】其年某月【其或作某年下无某字】脩脩【方并作循】士学【学或作举】用古今礼以元配韦氏夫人祔而葬【或无此十四字非是】生而【方无生字非是】　太支【太或作本非是】其尚【尚方作上】弟兄【或作兄弟】谁黜【谁或作虽】
　　库部郎中郑君　君讳【君或作公】自别【此下或有君其后也四字　今按下文有君其季也此有则不应重出】以进【以上方有君字】之徴【之或作户非是】迁祠【迁上或有方字非是】防衢【方无防字】方选人君愿行【或无方字君愿行作愿行者】居月【或无居字】翕热【热或作然】斩絶【斩或作崭】费尽不复顾问【方无此六字】看或【看或作对方无或字】韦词【词或作嗣宗】萧儹【儹或作赞】女四【四或作一】　郎官【官或作中】浑朴【朴或作璞】
　　越州刺史薛公　为隋【或无为字】讳缣【缣或作谦方云世系表作缣】使日【或无日字】自桂【桂或作睦方云考传当作桂】映治【治方作始属下文非是】某年拜越【或作元和十二年正月二十二日方云前巳云元和四年此不当复出年号它铭亦无书除授月日者或本非是】兼御【方无兼字】以卒【卒上或有病字】奏至【或无此二字】大夫【二字或作人】其年【其或作明】曰沂【沂或作泝方云世系表作泝】故公【故字疑当在上文公之字上】刑部【刑或作兵】　不以事累【或作不累以事】中以自宝【宝或作□或作实或作中人以自方云此文四句一韵古音宝与寿叶】
　　第三十三巻
　　碑志
　　楚国夫人　今司【或无今字】鄜坊【坊或作州非是】又太尉刘公甥【又或作父非是公下或有之字】赞贺【贺或作贤】能尽【上或有为字】诏起【起上或有再字】固不【固下或有守字】　公居【公或作父非是】莫我【我或作慰】
　　国子司业窦公　字某【或作字贻周】四代【代或作世】孝谨厚重【或作孝爱谨厚】校虞部郎【或无虞部字】尝以【尝下或有有字】言者【或无者字】令守【疑当作守令谓守法令也】遏过【遏或作盖过或作恶方云汉路温舒传遏过者谓之妖言】益明【或无益字】好善学文【或作好学善文或作好古善文】次曰某曰某【上某下或有少字】　拨汉【拨或作发】而家【而或作西】幽刻【刻或作石】
　　尚书左丞孔公　三上【或无三字】韩愈【方无韩字】三留【留下或有公字】君吾年至【方从杭本无至字云洪引龚胜邴汉俱乞骸骨答诏古者有司年至则致事今大夫年至矣恐未必然　今按洪所引汉书文理甚明方以欲从杭本之故遂以为未必然而不取殊不可晓今正之一本乙君吾二字语尤健但如此则君下却少一吾字不敢辄补耳】郎官【官或作中】于是乎贤【于是或作是于于音乌或无贤字皆非是】与相【与下方有孔戣字今按上下文孔戣字巳多此不宜有】正平【或作平正平或作直】尹三【或无尹字】权知尚书右丞明年拜右丞【或作拜左丞或两皆作左方云戣在元和中未尝为左丞盖权知右丞事逾年而正除右丞长庆二年还自广州乃为左丞耳新旧史戣传皆误南海碑石本可考也而山谷本于为尚书左丞之上从蜀本增一复字盖于元和两次除授皆巳误作左丞故又误谓长庆为再除也陈齐之□去拜右丞三字皆非】改华州刺史【此五字或在罢贡海物之下方云华州乃输贡之途此疏专为递夫而言也新史亦可考】可食【或无此二字】外按小儿【外按或作按外今按唐防要毎岁冬以鹰犬出近畿习狩谓之外按使领徒数百恃恩恣横郡邑惧扰皆厚礼迎犒百姓畏之如寇盗元和九年裴寰为下邽令疾其扰人但据文供馈使者归乃谮寰有慢言上大怒将以不敬论宰相武元衡中丞裴度恳救甚切乃释之即此事也言小儿者盖以田猎应奉者谓之五坊小儿事见顺宗实録防要亦有小使之名疑即此辈也】贿及【贿方作财】没有【或无有字】相缚【缚或作传】公一禁之【或无此四字】公吏【吏上或有之字】观吏【观下或有察字非是】武定【或作定武非是】为类【类或作愿非是】怨恨而散【恨下或有焉字无而散字或焉字在散字下】此禽兽耳【此上或有况字方无耳字】数月【月或作日非是】常自【方作自常非是】为诗【诗或作词】温裕【温或作遵方云作温与传合盖晚年皆从温世系表云四子皆从温非也　今按上文长子已名温质则非晚年从温也岂以嫡庶为异邪然非要切不必强解】　□八【□或作三十方云此铭皆以四言为句作三十者非　今按□依字当作卉】白而【白或作自非是】类也【也或作邪】
　　江南西道观察使赠左散骑常侍太原王公【或有中大夫洪州刺史兼御史中丞十二字】　复除吏部员外郎【方无复字或无郎字】峡州【説巳见前】服阕【阕方作缺】改婺【改或作除】不乐【乐或作冝】文书【书下或有事字】九千【千或作十】与民【或作丐贫民方云诸本以后语误入酿户非尽贫民　今按丐贫民一语下文巳有不应再出方本是也但其説非是除酒榷盖与民共之使得自酿非直以钱九千万与酿户也】文书【或无文字】禁浮屠及老子为【禁方作学　今按作学非是但下文自有浮屠老子字此不应重出且其文理亦不明白疑此自浮至为六字亦是衍文去之则文理通畅矣但无本可证不敢删耳】界内【或无内字】因山野立【山或作出立或作去皆非是】以其【其字疑衍】编人【编或作经　今按以民为人盖避讳当作民乃是下求人利害与人□约放此】以为【或无以字】在制【在或作及知二字】户口【方无口字】利害【利或作之李云古本无利字神道碑周知俗之病亦无利字　今按下文云废置所宜则此句合有利字古本偶皆脱漏不足为据】事备【备下或有悉字或有复出事字　今按文势疑当有悉字在备字上】讳【或无讳字下同】讳政【政或作某】工部【工或作吏】太君【或无太字】行脩【脩或作循】外郎【或无郎字】　又刚【又方作乂非是】哲人【哲方作若非是】之有【或作中之】我最【最或作撮或作载方云集韵最撮之省文　今按方説非也史汉功臣传末緫计其功皆以最字起之】
　　殿中少监马君【方有铭字】　不自【不下或有能字】赐食与衣【方无赐字云表记君子问人之寒则衣之问人之饥则食之食与衣皆去声读　今按无赐字即不成文食衣并读如字方説非是】如画【方云画胡麦切左思娇女诗眉目璨如画今按画当音胡卦切左诗叶韵故尔】发漆【发下或有如字非是】可念【念或作怜方云妬记云王丞相于青疎台中观有两三儿骑羊皆端正可念】钜谷【或无此二字】碧梧【碧或作苍】其业【业或作恭非是】分府【此见当时分司官之称号或无二字非是】于人世何如也【此六字疑衍】而观居此世者何也【李本云晁以道乙居字　今按此篇末两三句不可晓疑而字当作亦而何下当有如字盖误冩着上文也然无别本可证姑阙以俟知者】
　　第三十四巻
　　碑志【此巻皆墓志铭但李楚金李干无铭字】
　　南阳樊绍述　纪志【方无纪字】一十九【一或作又】长而【方作而长】盖是【盖下疑有如字】尝以【或无尝字】某师【师或作帅】出为【方无出字以下文又出观之宜有】出刺【或无刺字】病以【或作以病】得也【得下或有地字或有地出字皆非是】曰后【曰下方有某字非是】　剽贼【贼方作脱】觉属【觉方作学非是】
　　中大夫陜府左司马李公　王绘【绘或作防方从新旧史作绘】长平王【此下或有长平生淮阳五字】晋原【原或作康】为敌【敌方作娇非是】之闻【或作闻之】顾语【语或作谓】弟曰【或无曰字】吾为【或无吾字】文上【文下或有为字】比以【或无比字】尹惭其廷中人【方云汉张耳传李良素贵起惭其从官又袁盎还愧其吏公此文与刘昌裔志皆用此】令辱我【或无复出三字】无所【方无所字】谗宰相者【方无者字非是】元年正月丙辰【方无正月字而云李本作正月盖正月十八日也　今按是年辛丑岁丙辰非岁名则为日名而在月下为是方知日辰所直而不以李本补正月字不可晓也】激鄜【激下或有为字】　将复庙祀【庙方作其　今按唐防要礼官议户部尚书韦损四代祖所立私庙子孙官卑其祠久废今损官三品凖令合立三庙此以郱之先尝有王封而后世官卑不得立庙故云将复庙祀也然唐制亦非古而本朝立法尤为疎略唯苏魏公甞议立庙与袭爵之法相为表里其説为善惜乎当时不施行也】
　　幽州节度判官赠给事中清河张君　元年【元或作二方云考之史当作元年】牛宰相【陈齐之云常疑牛僧孺之为人观此语则知韩公亦不喜其人矣然此三字或作今宰相牛公未知孰是】仍迁【仍或作乃】毋侮【毋或作无】我事【此下方有无罪二字】脱免【或无免字】张御史忠【方无张字】告此【或无此二字告疑当作言】余人【今按此二字疑衍而下文不如迁之别馆自为一句盖述其言如此下文□云即与众出君乃记其事也但无所考不敢辄删耳或云余人字不必去其曰迁之别馆盖言今当如此耳亦通】与众【与或作以】畏恶【畏下或有皆字非是或在畏上则或有之】张恭【恭或作泰】长庆四年【方云旧本或作二年或作三年按郓帅马总也总以二年秋迁右仆射明年夏召还当作二年或三年也　今按方説虽如此而其所定之本却作四年今姑从之盖或丧归逾年马既召还乃克葬也】衣褥【褥或作衾】进养【或无养字　今按养字去声礼曰以其饮食忠养之】祖某　父某【或作祖践父休】缺折【或作折缺】闇明【当作明闇説见下条】者之【方无者字或无之字方云此铭以彻揭割雪折厉夺呾为韵而行生清兵名闇贞复自为韵厉音烈□当读如谅闇之闇　今按方説多得之此铭盖法兔鱼丽等诗隔句用韵耳诗隔句用韵先儒所未知观公此铭则既识之矣但闇明二字乙之则韵自叶而义亦胜若如方説则虽读闇作防韵终不叶而义亦不通也】
　　河南府法曹参军卢府君夫人苗氏【或无府苗氏三字或作范阳卢君夫人苗氏】　汝州司马【司马或作别驾方云世系表作永王府谘议参军】嫁河南法曹卢府君【河南法曹四字或作范阳二字】讳贻【讳上或有复出府君字】先夫人卒【或作卒先夫人】其年七月【某下或有明字七或作八】之志【之下或有铭字或有其字而无之字】是生【是或作厥】乃及于行【乃及或作享乃】克媲【克或作光】为礼【方作礼容　今以下句为仁偶之方説非是】循道不违厥声弥劭【或作既克其家厥问愈劭】累累【或作累累】铭寘【铭或作石寘或作志】书俦休【古韵叶巳见溪堂诗】
　　贝州司法参军李君　十七【七或作八】月丁【月下或有一日字】开封县某里【或作陈留县安丰里后封字同】以识【识或作志】其世【世或作词】至司【至或作有】行曰【或无曰字】其姒【姒或作姊】其刺【或无其字方云据李翺集刺史严正晦也】胥其【胥或作须或作需或无其字方云史记赵世家太后盛气胥之入又亷颇传胥后令注胥犹须也】何敢尔【或无何字方无尔字】兵仗【仗或作杖】加擢【加下或有礼字】葬曰【曰或作日方云山谷李谢以古本定与上文其世曰其德行曰为一例】窆于【窆方作穸】固于【或无固字】
　　处士卢君　命卒【卒或作牵】又有【或无又字】
　　太学博士李君【学或作常】　女壻【或无女字】栁泌【説已见前】乃死【乃方作及非是】鼎按【鼎下方有以物字】实以【方作以实】相传【方无相字】自颠【颠或作巅】茵席常得【茵或作□方无常字】其家【其方作有】服药【服下方有之字】血肉【肉方作害今按古书肉或作宾今淮南子及内经灵枢尚存此体疑此别本害字乃□之讹而方考之不详也】
　　乃死【乃或作及或无死字皆非是】以济【济或作齐】可哀也巳【江隣几云此志略不叙干世代行事不知何也】
　　第三十五巻
　　碑志【此巻皆墓志铭唯女挐为圹铭乳母为墓铭】
　　卢浑　右汝兄【兄上或有弟字或作后有汝兄方云浑于陵弟也兄弟惟二人】迁汝【或作汝迁于三字】视此【此方作于】
　　虢州司户韩府君　长史【长或作刺方云考世系表李太白去思颂公墓志行状皆作长史】参军【或无此二字】至至【或无复出至字】壮而强老而通【阁本无而强老三字方以为脱】元年【元或作三】氏女【或无女字】曰门【或无此二字】葬州【葬下或有□字】　惟其家之材【材或作财　今按此句未详当有脱误】
　　四门博士周况妻韩氏　讳好【或有复出好字】开封娶【开封或作俞】从父弟愈【或无弟字云云旧本皆有　今按公父仲卿与开封之父云卿为兄弟则公与开封固从父兄弟也】况况【或无复出况字】以疾【疾或作病】其从父愈【父下方有弟字　今按方本非是仪礼丧服篇有族曾祖父者曾祖之兄弟也其子为族祖父其孙为族父其曾孙为族兄弟有从祖祖父者祖父之兄弟也其子为从祖父其孙为从祖兄弟有世父叔父者父之兄弟也其子为从父兄弟今韩公于开封及虢州皆为从父弟矣于开封之女则公当为从祖父也此但云从父为脱一祖字方作从父弟尤误今无别本不敢辄增祖字且从诸本去弟字】夫失【失或作丧】
　　韩滂　百川老成老成【或无复出老成字】某后【或无某字】早死【或无早字】倍文【倍与背同倍文谓背本暗记也周礼注倍文曰讽韩语盖本此洪谱以为作文盖不考此而误改兼下文复有为文辞字亦不应重复如此也】尔得【或无得字】人邪【或无人字】文词【方无文字词下或有于字】以死【死或作卒】一里【或无一字】　生之【或无之字】也邪【或无也字】归于【归或作悲】
　　女挐　为少【或作少为非是】梁武【方无武字】扫刮【刮方作削】汉南【或无汉字】可留【或无可字】病在席【病或作疾方作在病无席字】层峯【二字或作密】京兆【下或有尹字】葬之【上或有而字】和十【和下或有之字】
　　缑氏主簿唐充妻卢氏　三男【方云考苗夫人志当云二男】充充【或无复出充字】郄氏【今按郄绮防反俗郤字与郄字相乱今流俗郗超字多作郄误也】　得家【得或作其】观者【观或作亲方云者音之戈切与何叶吴才老读如此】
　　乳母【旧本作河阳县令韩愈乳母李氏】　母李【下或有氏字】入韩氏【入或作为下或有家字】见所【见下或有其字】徐军【徐下或有二州字】二男【二或作三】节庆【节下或有受字】辄率【辄上或有愈字】疾卒【疾或作病或无疾字或作以疾卒】其语【语方作志】第三十六巻
　　杂文
　　瘗砚铭【铭或作文】　襃谷【谷下或有闻字】　全斯【斯阁作期非是】
　　毛颖传　治东方土【句】养万物【治方作理土方作吐属下句云孔氏周书注曰土能吐生百谷义取此　今按东方卯位此正为下文封于卯地死为十二神而言也然与卯皆不属土与方所引孔説不合又不见其所吐何者可养万物兼治东方为句语意亦似不足唯参同契云者吐生光则兔乃有吐义然似亦只与下文当吐而生之説相表里止是自吐其子而无吐养万物之意未见其必可据也若作治东方土而自为一句但以平水土而言则于语势无阙而下句养万物有功为奏庶鲜食之义意亦自明故今且从诸本其以十二物为十二神相承巳久亦未见所从来并□之以竢知者】当吐而生【见本草】防【方云蜀本音奴钩切尔雅兔子嬔郭注云俗呼曰□与同】者曰防【者下或有号东郭三字或有号东郭防而无曰字方云説文狡兔曰防战国策作逡】宋鹊【鹊或作防方云广雅曰韩卢宋鹊犬属字林防音鹊宋良犬也】次中山【中山在秦东北非伐楚所当次也此固防言然亦不为无失】左右【方无右字非是】筮者贺曰【方云筮词皆用古韵诗祈父予王之爪牙靡所止居古牙吾通髦与资亦然一云崔豹古今注防恬造笔以柘木为管鹿毛为柱羊毛为被非兔亳也公岂它有所自邪今按髦资与居书叶今北人语犹谓毛为谟公作董生诗咨与书鱼叶皆可证也】其豪【豪方作毫非是下之豪同】曰管【或无曰字】秦皇【秦下或有始字】相斯【相下或有李字】虽见【虽下或有后字】摹画【摹方作謩】嘻笑【嘻或作喜非是】君今【君或作而】　最为【方无为字】之豪【豪方作毫非是】封诸【诸或作之】卒见【见或作幸】
　　下邳侯革华【方云阁本无此篇刘龙图煜云或言此篇不类退之文及得本校果无赵璘因话録谓革华传称韩文公皆后人所诬是唐人巳知其伪然杭本文粹皆録洪谓始録于欧公非也　今按此当全篇删去】
　　送穷文　奴星【或有复出星字】舆粻【舆或作与】日矣【方无矣字】窃具【窃或作躬】巳不【巳与以同以又与与同】廻避【廻或作曲】朋俦【方作俦朋】非六【六方作三非是】面目【目方作皃】次曰文穷【次下或有名字】小黠大痴【方云淮南子人不小学不大迷不小慧不大愚又抱朴子凡人多以小黠而大愚】惟乖【惟或作虽非是】延之【之或作入】
　　鳄鱼文【鳄或作鳄】　维年月日【或作维元和十四年四月二十四日】列山【列新书作迾方云音力制反遮道也】罔绳擉刃【罔或作网或作纲方云庄子擉鳖言刺也字从手】之外【方无之字】后王【方无此二字】蛮夷【或无蛮字】潮岭海【潮方作湖而无海字或作岭海而并无潮湖字　今按此言潮州乃岭海之间去京师逺也但公于潮州亦有祭太湖神文则只作湖岭亦通更详之】今天子【今字阁本在子下非是】□然【方云左氏睅其目睅目出皃】不安溪潭据处食民畜【不下或有下字不或作而或无处字　今按此恐有脱误疑当云睅然不去据溪潭食民畜云云乃是更详之】亢拒【或无亢字】长雄【方云汉薛宣传上党少豪俊易长雄】下心【心或作身方作中云洪谓中身也礼曰文子其中退然国语余左执中注身也　今按二本皆通然意新史作心为近故从之】睍睍【睍目出皃本或作覗覗息咨反视也方云或校作睆睆穷视皃庄子睆睆然在徽纆之中　今按恐当作睆为是】此邪【邪方作也】史言【方无言字】与冥【或无冥字】而为【方无而字】吏民【或无吏字】














　　原本韩集考异巻八
　　钦定四库全书
　　原本韩集考异巻九
　　宋　朱熹　撰
　　第三十七巻
　　表状
　　金紫光禄大夫【至】赠太傅董公行状【题中或无支度二字】　选闻【选下或有既以字】市马【市字絶句方以马字属上句而复出马字连下文为句非是】公与【与或作为】而与【方无而字】至吾【方至上有五字而无吾字皆非是】故下【方无故字】其众【或无其字】两举手【两举或作举两方云此用庄子盗跖大怒两展其足也】敢复【方无复字】未尽【未方作始】人大【人下或有心字或有心字无大字】无与【无下或有以字】故求【或无故字】罪有【罪下或有于字】不信【信下或有之字】以降【以或作已】天下【句】天下【或无此复出二字】不记【记或作巳】疾作【上或有辞字非是】入谢【谢下方有迁字】问日晏【三字或作移时】汝州【或无州字】由留【或无由字】畋游无度【或无畋游字无度或作无几方云考之传士宁毎畋猎数日方还或本非是】度一【度下或有使字】者至【或无至字非是】及诸【及或作与】和初【或无初字】惧复【惧下方有不字云士宁惧其无以继也若去不字则下文皆衍　今按士宁万荣专命窃据故惧士卒之图巳而复加厚焉寻上下文未见其惜费而薄之之意也况以下文又加厚毎加厚推之不字之衍甚明方説误矣】士卒【士下或有宁字非是】明日【二字方作时非是】事修【事下或有既字】俗化【俗或作民】苍乌【方云旧本多作苍鸟家语苍鸟鴈也瑞应图有苍乌】既敛【或无此二字】知人【知或作智】人谁【人或作其　今按外集作其非是】全道溪全素澥【诸本溪作全湲澥作全澥方云考世系表董溪志溪澥皆无全字盖全道全素出于赐名也】为大理评事【或无此五字】伏请【或无伏事】谨状【或作状上】
　　与汝州卢郎中论荐侯喜状【方无荐字云卢防也喜常为防作复黄陂记】知遇【或无知字】主司【或作有司】长叹【长或作而】家事【事或作难】公数【公下或有大人字或有贵人字】不其然乎【或无复出四字不其或作其不】
　　论今年权停举选状　百万【或无万字】公孙【或无公字】王化【王方作主】御史台上论天旱人饥状　在百姓腹内【腹或作复方云德宗十四年诏诸道州府应贞元八年至十一年两税及榷酒钱在百姓腹内者并除放　今按腹内谓应纳而未纳者尝见国初时官文书犹有此语如今言名下也】知识【或无知字】
　　请复国子监生徒状　已上【巳或作以下同】从三【或无从字】
　　马府君行状　讳某【某或作彚】赵时【方无时字】葪令【葪或作蒯】上嘉【嘉方作喜】七月【七或作十】陈国无子【陈国或作夫人】
　　复雠状【蜀本此状首云元和六年九月富平县人梁悦为父报仇杀人自投县请罪勑复仇杀人固有彞典以其伸寃请罪视死如归自诣公门发于天性志在徇节本无求生宁失不经特从减死宜决杖一百配流循州于是史官职方员外郎韩愈献议云云方云公于时未为史官也此后人以史文增入阁本旧本皆无之】　之端【之下或有大字】无其【无下方有有字】将使【将方作特】杀者【方无者字】官所诛【官下或有吏字】凡有【方无有字】申尚【申或作由下二字　今按此合有由字但下字当作申又或是上字耳更详之】经律【方无律字】
　　钱重物轻状　下帖【帖或作牒】而钱【方无而字】粟租【粟下或有米字】益农【农或作丰】器皿【或无皿字】出五岭【下或有复出五岭二字】扶其【扶方作状非是】第三十八巻
　　表状
　　为韦相公让官表【韦贯之也】　天下幸甚【方有复出四字】
　　为宰相贺雪表
　　进顺宗实録表状　原大【大或作本】实惧尘玷【或作实积慙惧】为裴相公让官表　移官【移或作出】因佐【因或作乃】益大【大或作厚】益轻【益或作愈】微诚【微或作尽】逾量【量或作重】致理【或作集事】
　　为宰相贺白状　进止【止或作防方云今玉堂宣底作进止下同　今按陆公奏议亦可考】
　　冬荐官殷侑状【或无冬官字】　停使【或无停字方引宋説云前天德军防御即所谓停使也】
　　进王用碑文状　李翛【翛或作修説巳见前】
　　谢许受王用男人事物状　某官某乙【本或无此四字但云臣愈言今日品官云云　今按状体前合具官不当云臣某言】
　　荐樊宗师状　校水【校下方有尚书字】
　　举钱徽自代状
　　进撰平淮西碑文表【或无撰文二字】　正月十四日勑牒【或作某月日勑牓牓字非是】以收复【以或作巳无复字】法式【或无式字】推劳臣下【或作推功劳臣】涉旬【方作旬涉】号以为经【号或作篹经上或有正字】中谢【或无此二字】伏惟【惟或作以】所在麻列【麻或作成方从阁杭苑李谢本今按作麻殊无理疑此本是森字误转作麻后人见其误而不得其説乃改作成耳且公答孟简书亦有森列之□可考也方氏固执旧本定从麻字舛缪无理不成文章固为可怪然幸其如此存得本字使人得以因疑致察遂得其真若便废麻而直作成字则人不复疑而本字无由可得矣然则方本虽误而亦不为无功但不当便以为是而直废它本不复思索参考耳今以无本亦未敢轻改且作麻字而着其説使读为森云】恩待【待或作侍】谨録【谨上或有随表二字】慙羞战怖【或作惭惶怖惧此下或有谨奉表以闻三月二十五日臣愈诚惶诚恐顿首顿首谨言二十三字今按此或本以闻下便着月日与今表式不同未详其説】
　　奏韩人事物状【古本云四月一日涯度羣夷简□进止碑文宣赐韩一夲】恩勑【或无恩字或无勑字】
　　谢许受韩物状
　　第三十九巻
　　表状
　　论捕贼行赏表　士则士平【或作士平士则】独有【独上或有内字】何因【因或作由】久逺之人【方无之人字】巳来【巳或作以】此由【此下或有皆字】以信【信或作道】言为必信　言之必信【方从阁杭本两句皆无信字无理甚明亦足以见二本之谬矣】择日【择方从杭本作泽又见杭本之谬】深达【逹或作逺】功者亦未有不费少财而能收大利者也【方无亦未至利者十三字　今详文意上文引秦孝公周成王事故此以未有不信而能成大功结之又引汉高祖事故此以未有不小费而能收大利结之不可欠阙方本但以酷信阁杭之故不问可否直行□去举正亦不复载殊为无理今悉补而足之】告贼【告或作捕】
　　论佛骨表　伏以【或作臣伏闻或作臣闻】流入【旧史上有始字新史流作始】年百一十岁【或作一百十】年百岁【或作一百】年九十八岁【新史无八字方云考之世纪非也】百五岁　百一十八岁【二语上或皆有一字】帝舜及禹【新史舜下有在位字方云以上多帝王世纪】然而中【之文而下方有此时二字旧史无然而此三字今从】五十九年【新史新旧史无九字】言其年寿所极【脱也言方作定新旧史皆无年所极】推其年数【三字方本无此四字今从】俱不【新旧史方本俱下有年字二史并】未入【无俱字入】十八年耳【或作至或】四十八年【无耳字八或作九方云新旧史梁书】昼日【亦可考新旧史】乃更【画作尽乃或作反乃更或】足事【作乃反事上或有信字新旧史无事】材识【字有信字新旧】深知【史作识见新旧】圣明【史知作究】即不【或作明圣】许创【方无即字方无许字新旧】臣常【史创作别新旧史常作】转令【当时二字新】递迎【史无转字新史迎作】年丰人乐【加或作相新旧史作】设诡【丰年之乐】皆云【或无设字】敬信【或无皆字新】何人【史作信向新旧】岂合更惜【史作微贱方无岂合字旧史无】焚顶烧指【更字今从新史新史上有以至字旧史有所以字谢本作以至无故新】老少【旧史焚作灼烧】业次【作燔新旧史少】脔身【作幼新旧】夫佛【史作生业或无脔字新旧史】不言【无夫字下或有】至今【者字新旧史言作】奉其【道新旧史】而出之于【无此二字或无其字或无】惑众【而于二字或无之字旧史惑下】令入【有于字新作以】祓除【阁杭蜀本祓作拂】付之有司投诸水火【付下方无之字新旧史作付之水火无有司投诸四字】后代【或无代字新史后作前】岂不盛哉岂不快哉【新史无此二语】祸祟【祟或作福】
　　潮州刺史谢上表【或无刺史字】　犹轻【新史作莫塞】以正【以下或有今年字】上道【或作就路】具言【方无具字】面问【面或作亲】经月【经旧史作通】程期【新旧史作期程】州南近界【或作州之南境】为羣【为新旧史作同】所见推许【旧史无所见字许或作表】编之乎　措之乎【乎新旧史并作于】虽使【虽或作纵】臣亦【新旧史并无亦字】多让【新史无多字杭本并无二字尤非是】大唐【新史大作皇】未优【旧史优作□】孽臣【孽或作嬖】不贡不朝【新旧史作不朝不贡】宁顺【新旧史宁作从】之治功【方无之字治功作功治】年代【方无代字旧史作万年】之际【际或作时】载一【一上或有之字】罪过【新旧史罪作前】飞去【去或作迭非是】
　　贺册尊号表　来代【代方作载】陈请恳至于再于三【至字絶句或作载陈情款倒再三非是】合庆【合或作交】环海之间【或作寰海之中】以歌以舞【或作以舞以歌】长人【长上方有以字无人字】妙而【而或作筭下同】国内【或无内字】皆朝【或无皆字】议明【议或作讲或上别有讲字】撰泰【撰下或有集字】得与【与或作如】彷徨【或作傍惶】
　　袁州刺史谢上表【或无刺史字】
　　贺皇帝即位表　三日【或无此二字】昭升【升方作承】垂泣【泣或作涕】守郡【或作僻守】条制【制方作例】
　　贺赦表　咸防【方无防字】
　　贺册皇太后表　称贺【贺或作庆】
　　贺庆云表　山陵【陵或作泽】土王【王方作正　今按厯家四季之月土王用事各十八日今云六月明当作王】景□【以厯推之十六日也】以跻【以或作巳】飞驰【此下或有井图奉进四字或附于奉表陈贺之下】
　　举张惟素自代状　资序【序或作考】
　　举韩泰自代状
　　慰国衰状
　　举荐张籍状【或有国子监字】
　　请上尊号表【或有国子监字】　臣得【或无得字】今天【或无今字】析木天街北岳医闾【方云皆以幽冀言也天文志昴为天街属冀州自尾十度至南斗十一度为析】
　　【木属幽州北岳常山在定州恒阳县在古冀州之域也医闾周礼职方氏幽州其镇医闾也　今按此长庆元年刘緫纳土时也】章亥所步【山海经云禹使大章步自东极至于西垂二亿三万三千五百里七十一步又使竪亥自南极尽于北垂二亿三万三千五百里七十一步】如彼【彼或作何非是】奸嬖【嬖或作孽】娲皇杀黒龙　尧诛九婴【并见淮南子】臣子【子或作下】
　　举韦顗自代状
　　第四十巻
　　表状
　　论孔戣致仕状【方无孔戣字】　同在【或无同字】礼大【礼下或有曰字】致事【事方作仕　今按礼记作事】其愿【其或作所】所领【或无领字】
　　举马总自代状　伏以近者京尹用人稍轻所以市井之间【方无近者至所以十字市井作畿甸】
　　贺雨表　雷雨【雷或作云】
　　贺太阳不亏状【状蜀作表】　及巳【及或作至】谨奉状贺【状下或有陈字】举张正甫自代状　气力【力或作志】
　　表州申使状
　　国子监论新注学官牒　受官【受或作授】
　　黄家贼事宜状　一臣去年【一或作右下有伏以字】谙知【谙方作诸】此两【此下或有时字】巳来巳经【方无下巳字　今按恐当删上巳字】二万【或无二字】因此【因或作内经二字】疾患【患或作疫】自邀【自方作身】共嫉【嫉或作怒】公素【素或作集】　并邕【或无并字】　不伏【伏或作服】存者【方无者字】　讙呼【呼方作呌】选有【有方作其】处理【理或作置】
　　应所在典贴良人男女等状【方无在字或又无等字方云二状皆袁州进　今按状云往任袁州刺史方説非是】　应所在典贴良人男女等【此是状首标目所论事与前巻贺白龟状体正同犹今之贴黄及状眼也方本删去非是】检责【责或作到】准律【下或有例字】
　　论淮西事宜状【方无状字】　劳于【于或作其非是】耗于【或作匮于】饷于【饷或作饱非是】而待【待下方有之字非是】必胜【必或作取】之听【下或有矣字】然可【新史然作乃方云然犹然后也下文然可集事然拟许其承继皆一义　今按此盖当时俗体如此故公状中用之不欲改也】背叛【方作叛背】　难便【便方作更】难处使先不存优恤【处下或有指字不下或有抚字皆非是】牒归【方无牒字】据行【或无行字　今按上下文势合有行字行下更有营字其理甚明今辄补足】充给【或无充字】　则至【至上或有兵字】分为【或无分字】隐然【隐方作殷　按汉书隐若一敌国方本非是】四道【四或作诸】　往日【往或作近】　亷士【亷方作战非是】然可【然或作则】讨伐【伐或作罚下同】少阳之殁【阳或作诚非是】然拟【拟或作后】狂勃【勃或作悖】命节【节下或有制字或有制字而无节字　今按李德裕之讨泽潞正用此防以伐其交世以为奇不知韩公巳言之矣】
　　论变盐法事宜状【长庆二年张平叔为户部侍郎上疏请官自卖盐可以富国强兵陈利害十八条诏下其説令公卿详议公与韦处厚条诘之事遂不行平叔所陈十八条此可见者十六方云白乐天行平叔判度支词曰计能□秋毫吏畏如夏日东坡曰此必小人也按栁氏家训平叔后以赃败穷失官钱四十万緍是宜以此终也】　无多【无或作不】　若不可行虽宰相为使无益也【若或作令或有若字无下十一字】又宰相者【或无者字或无又者二字】　一件平叔又云【方无一件字　今按此别是一条当有一件字】　所由【或无此二字】　三十六文也【方无文字】秪校【秪方作只】价用【用或作毎】出二【二或作三】十文钱也【或无钱字】　尚得【尚或作计】　之时籴盐【□上或有来字　今按文势恐来字上更有从字今亦补足】国家【国或作官】　举债【债或作赁】三百是【方作三百六十足云或云六十字恐羡非盖盐毎斤已当三十六文月当十斤则三百六十也足或作是属下句　今按平叔所定盐价一斤止三十文韩公通计民间所加脚费多者一月或至三十六文耳其地近者自不及此难预计也故此上文且云一日以十钱为率则一月安得用三百六十乎其六十字当依或説删去足改作是而属下句为当】　贬与【或无与字】非前【或无非字】至少【少方作小】给盐【或无盐字】罪谴【谴或作于】　防察【防或作访】纳榷【榷或作税】比百【疑比下当有之字今补之】何罪【何或作其】虑者【者或作也】　平叔行此【叔下疑当有云字或称字之类今亦补足】
　　外集【诸本外集分为十巻凡三十四篇不知何人所编据行状云有集四十巻小集十巻亦不知便是此外集与否方氏只据蜀本定録二十五篇其篇目次第皆与诸本不同以为可以旁考而的然知为公文者然蜀本刘煜序乃云后集外顺宗实録为十巻则似亦以实録入于其中皆不知其何説也唯吕夏卿以为明水赋通解崔虞部书河南同官记皆见于赵徳文録计必徳亲受于文公者比它本最为可信而李汉不以入集则疑凡外集所载汉亦有所未得未必皆其所不取者其説近是故今且从诸本而考其真伪异同之説以详注于其下其甚伪者即虽不载其文而犹存其目使读者犹有考焉其石刻联句遗诗文等则从方本録之以补外集之阙又诸本有遗文一巻方本亦多不録今亦存之以附于后】
　　第一巻
　　明水赋【以化无宰至精感通为韵精或作诚】　古者【方无者字】祀也【方无也字】于天【于方作于】祀圆【祀或作祭】生于【生或作声】齐芳于酒醴【芳方作高云礼夏尚明水商尚醴周尚酒今作齐芳非　今按明水当在酒醴之上不应反言齐高此盖以其都无臭味嫌不足于芬芳故有□芳之语方説非是】其宜【宜方作情】之荐【荐或作为】殊匪【匪或作非】之露【露或作灵】乍似【乍方作巳】配夫【夫或作于上或有非独二字】影【或作玉兔】腾精【腾方作流】而象【而或作垂或作无】的尔【的方作酌】始漠漠而【下三字方作茫茫以】同类【同方作有　今按同类与下文气感对属差互恐当作类同】在空【在或作于】之理【理方作论】武啸【武或作虎　今按作虎为是但当时程试避讳当作武耳】之义【义方作道】足以验圣贤【方作庶令知圣真】知天【知方作验】
　　芍药歌【方从蜀本删去今恐是公少作姑存之】　灵性【或作性灵】睎红【睎或作稀】海水【水下方有诗字】　自不宜【或作不自疑】
　　赠崔立之【此篇方从文苑】　子桑苦寒【下三字或作来寒且方云考庄子实作子桑】空屋【屋或作房】曾无子舆事空赋子桑诗【或无此二句】
　　赠河阳李大夫　由未【或作未能方作犹未今按由犹古字通】裘破【或作破裘】气不【气或作竟】马羸【或作羸马】
　　苦寒歌　节岁聿【或作岁聿不节岁或作岁节】何爱【此下疑有脱字】养大【养或作成】神所【或作诚可】明年日【本或作需明年非是】
　　赠同游者【已见正集】
　　请迁宗庙议【方从蜀本旧志或无庙字非是方云旧史礼仪志长庆四年五月礼仪使奏樊云时穆宗当祔公岂以吏部侍郎为礼仪使邪】　尚书【至】观德【以上共十六字旧史阙】卿子【或无卿字下或有亦字】祭七代【或作事七世】祭五代【或作事五世或作祭五庙】上祭七庙【庙或作代】应期【应或作膺】武王【下或有也字】藏太【藏上或有迁字】中第【中下或有从字】
　　范蠡招大夫种议【此以下三篇方从蜀本删去　今从之】
　　诗之序议【见上】
　　三器论【见上】
　　第二巻
　　上贾滑州书【贾耽以贞元二年为滑州刺史此篇方从蜀苑】　他术【术或作艺】十五章【章或作首下同】既降【或无既字】有三【或无有字三或作二】读书学文十五年【洪云公与邢尚书书云生七岁而读书十三而能文二十有五而擢第于春官】愚固【固或作故非是】含和【和或作华】德元【元或作臣方云周书注元徳之首也】家仆【仆或作僮】之逆【或无之字】不从【从方作退】
　　上考功崔虞部书【或作上考功宏词官虞部崔员外书】　行人【或无行字】也知其人【也下方有是字】既以【以方作巳】人废【人下或有之字　今按人字属上句】不兼【不疑当作必】不言【言方作云】其二【或无其字】固所【上或有则字】果竟【果或作毕下同】竟非【竟或作仅】故不【故或作固】誉于【或无誉字于或作一】夫士【或无士字】未知【上或有又字】夫天竟【或无夫字竟或作意】人乎【两语或并作乎人】欲事【上或有夫字】困于【于或作于】为佞【为方作□】患言【患下或有于字】卒事【卒或作则】其躬【方本如此而举正躬作穷盖误】而不终日【诸本而作如方本蜀本作而今本皆以表记语刋作如然不知古而如同意此语不当以如似之义读之唐人惟韩栁知此子厚答韦中立书假而以仆年先吾子与公此文是也董彦逺曰春秋书星陨如雨左氏室如县罄是皆以如为而风俗通国人望君而望歳邹阳书白头而新是皆以而为如按家语君入庙如右荀子作而右乐府艾如张亦作艾而张今人所用连洏考之李善文选乃涟而也实用易之泣血涟如为义去古益逺字义多失惟韩栁文时见一二因为详之　今按孟子望道而未之见亦是此例方言又有而如古字通用之説然陆德明论当时语音之失有曰北人则而如靡异盖不以为然也然则此而字须读为如乃为正耳董引室如县罄乃据左传作罄字而杜预注云如而也言居室而资粮县尽故其説如此国语则作县磬而韦昭注云府藏空虚但有榱梁如县磬左传盖借罄为磬而杜氏误解国语则正作磬字而韦説得之董氏所引不足据以为説今并论之附见于此】常念【常方作尝】之可【之下或有人字】不巳【巳或作忘】不亡【亡或作忘方作巳】夫今【方无夫字】遗道【遗或作违】其问【或无其字】一位【位或作官】以忘【忘方作亡】今二【今下或有年始二字】年岂【年下或有矣夫二字】以为如【为或作谓】事之【事下方有者字】愈也【方无也字】顔色言语【方作言语顔色】知尔【尔或作耳】以黙【或作黙黙】至是【至下或有于字】期获【期下或有也字】庶执【庶或作幸】
　　与张徐州荐薛公达书【此篇方本有之今疑非公作当删】
　　与少室李拾遗书【诸本室下有山字李下有渤字方从蜀苑新书云此书作于元和三年公时尚为博士新书云洛阳令误也】　十二月某日愈顿首【方无此八字】拾遗公【新书作遗公篇内并同】小大之事【事或作士小大举正作大小恐误】凡所施者【者或作为新书作凡所出而施者】草野【草或作山】小人【新书人作子】愈不【愈方作某】于古【于方作于】世非太平之运欤【方无世字非作匪新书作兹非太平世欤】自视【新书无自字视或作是非是】而兵【而或作与】若此【上或有未有二字】足迹【或无此二字】之有阙遗【阙遗方作遗阙新书无有遗二字】加于【或无加字新书于作于】垂于【新书无于字】即河【或无即字】是则【则或作即新书无则字】使众善人不与斯人施也【或无使字也或作者今按此句疑有误】人庶【或作庶人】而逺【而下或有长字新书逺作谛】
　　答刘秀才论史书【方从蜀苑】　六月九日韩愈白秀才【方无此九字或作某月日韩愈白刘君足下】以为【为或作谓】实録【或复出此二字】自见【见下或有矣字】史氏【或无氏字】瘐死【洪云瘐音愈囚以饥寒死也今本误作疲或作瘦或作废皆非是】赤诛【赤或作亦族二字】夭絶【天或作天】今其后【或无今其二字或无其后二字】武之士【士上或无之字】卒卒【或无下卒字方云司马迁传卒卒无须史之间顔曰促遽之意也】就衰【或无就字】敦率【方云敦率犹敦勉也或作敢为或无此二字　今按此二字恐有脱误】无它【方无无字】就功【就下或有其字】传闻【或作传云闻见】世乎【方无乎字】不自【不下或有可字非是】心慙【或无心字】圣唐【或无圣字】磊磊轩天地决不沈没【方从文苑决下有必字又云蜀本作落落掀天地而无必字又地决或作决地又或作抉地　今按古潮本轩亦作掀而无必字盖因栁子厚书云所云磊磊轩天地者决必沈没故诸本或误加必字耳今从栁集作轩从潮本去必字】将必【或作必将】不在【或脱此二字】
　　与大颠师书【此书诸本皆无唯嘉祐小杭本有之其篇次在此与作召颠作巅师作和尚方本列于石刻之首今从杭本附此而名篇从方氏杭本又注云唐元和十四年刻石在潮阳灵山禅院宋庆厯丁亥江西袁陟世弼得此书疑之因之滁州谒欧阳永叔永叔□之曰实退之语它意不及也方本略载其语又録欧公集古録跋尾云文公与颠师书世所罕传予以集録古文其求之博盖久而后获其以系辞为大传谓着山林与着城郭无异等语宜为退之之言其后书吏部侍郎潮州刺史则非也盖退之自刑部侍郎贬潮州后移袁州召为国子祭酒迁兵部侍郎久之始迁吏部而流俗相传□知为韩吏部尔颠师遗记虽云长庆中立盖并韩书皆国初重刻故谬为附益尔方又注云今石刻乃元祐七年重立乂云按公三简皆邀速常语耳初无崇信佛法之説妄者旁防别譔答问等语以肆诬谤要当存此简以解后世之惑　今按杭本不知何人所注疑袁自书也更以跋尾参之其记欧公之语不谬矣而东坡杂説乃云韩退之喜大颠如喜澄观文畅意非信佛法也而或者妄撰退之与大颠书其词凡鄙虽退之家奴仆亦无此语今一士人又于其末妄题云欧阳□叔谓此文非退之不能作又诬永叔矣苏公此语盖但见集注之出于或人而未见跋尾之为欧公亲笔也二公皆号一代文宗而其去取不同如此览者不能无惑然方氏尽载欧语而略不及苏説其意可见至吕伯恭乃于文鉴特着苏説以备乙览则其同异之间又益后人之□矣以余考之所传三书最后一篇实有不成文理处但深味其间语意一二文势抑扬则恐欧袁方意诚不为过但意或是旧本亡逸僧徒所记不真致有脱误欧公特观其大概故但取其所可取而未暇及其所可疑苏公乃觉其所可疑然亦不能察其为误而直斥以为凡鄙所以其论虽各有以而皆未能无所未尽也若乃后之君子则又往往不能究其本根其附欧説者既未必深知其所以为可信其主苏氏者亦未必果以其説为然也徒幸其言可为韩公解纷若有补于世教故特表而出之耳皆非可与实事而求是者也至如方氏虽附欧説然亦未免曲为韩讳殊不知其言既曰久闻道德又曰侧承道高又曰所示广大深迥非造次可喻又曰论甚宏博安得谓初无崇信其説之意邪韩公之事余于答孟简书盖巳论其详矣故不复论特从方本载此三书于别集并録欧公二语而附苏説方説于其后且为全载书文于此而考其同异订其谬误如左方以为读者以此观之则其决为韩公之文而非它人之所能作无疑矣方氏所据石本与杭本又自不同则疑传冩之讹而欧公所疑官称之误亦为得之但愚意犹恐当时既谪刺逺州亦未必更带侍郎旧官也方氏所驳世俗伪造诬谤之书即今所谓别传者洪氏辩证云别传载公与大颠往复之语深诋退之□言多近世经义之説又伪作永叔跋云使退之复生不能自解免吴源明云徐君平见介甫不喜退之故作此文方氏又云周端礼曰徐安国自言年二十三四时戏为此今悔之无及然则其为徐作无疑矣□君平字安道而方云安国未知便是君平否耳然灵山石刻张系所撰其间载韩公问大颠云西国一真之法何不教人颠云教人达性离无名贪嗔骄慢不生嫉妬此亦释子常言初无难解但韩公素所未闻而颇中其病故虽不尽解而适亦有防于心耳又载韩公责云人生贵贱各有定分何得以三涂之説诳人而颠答云公何不常守侍郎之任而来此为官邪则恐其有谬误或其徒所附益也】　愈启【方无此二字】孟夏渐热惟道体安和愈弊劣无谓坐事贬官到此久闻道德切思见顔【切杭作窃方据石本如此切乃恳切之意此下大率多从石本云】缘昨到来未获参谒傥能暂垂见过实为多幸【杭本无傥能以下至此十字】巳帖县令具人船奉迎日久竚瞻【帖杭作贴久当作夕竚方据石本作伫】不宣愈白【方据石本无此二字今据石本此下具衔姓名下云上颠师四月七日】　愈启【方无此二字】海上穷处无与话言侧承道高思获披接专辄有此咨屈傥惠能降谕【惠字疑衍或下有然字而并在能字之下诸本及石本皆误】非所敢望也至此一二日却归高居亦无不可旦夕渴望【杭本无傥惠以下而有此旬晴明不甚热傥能乗间一访实谓幸也十八字今按此旬以下乃下篇语定从石本】不宣愈白【方据石本无下二字今据石本与前书同但云六月初三日】　愈启【方无此二字】惠匀至辱答问珎悚无巳所示广大深迥非造次可喻【喻杭作量】易大传曰书不尽言言不尽意然则圣人之意其终不可得而见邪【方据石本意作防无而字邪作也今按易实作意邪而无终而二字大抵石本亦自多误也后放此】如此而论读来一百遍【一字疑衍苏氏所谓凡鄙盖指此等处耳】不如亲口顔色随问而对之易了【方据石本如此但无亲字今按亲下当有见字而两本皆阙故不敢增而空其处以待知者杭但云不如亲面而对之是亦苏氏所谓凡鄙者然亲字乃方本之阙文面字乃问字之误笔而又脱去口顔色随易了六字耳】此旬来晴明旦夕不甚热傥能乗闲一访幸甚旦夕驰望【杭本巳见上篇此不复出】愈闻道无疑滞行止系缚茍非所恋着则山林闲寂与城郭无异【此从杭本但郭作隍今据欧公语从方本方据石本止下有所字缚下有爱恋字所下无恋字及则字而着字下复出着字及与字异下有邪字皆非是其用邪字尤不当律令亦所谓凡鄙者也但或疑非字下当有有字言于行止系缚若无所恋着则静閙一致语尤明白耳或又疑非当作有则语意宾主尤顺然未知孰是又诸本皆无不敢辄増改也】大颠师论甚宏博而必守山林义不至城郭【颠杭见上方有师字杭无义字城作州】自激修行独立空旷无累之地者非通道也【自方作似然细考之与下文激修行四字皆可疑方又以也为矣而并非通道三字属于行字之下又以独为自而立下有于字皆非是】劳于一来安于所适道故如是【于杭作于适方据石本与杭本并作识今得真石本考之乃如此然则方之所考亦不详矣盖适犹便也与唯适之安之语用字略同言一来虽劳而既来则当随其所便无处不安也道故如是即所以结上文道无疑滞之意方以如为此亦石本误】不宣愈顿首【方据石本无末三字今据石本与前二书同但云大颠禅师七月十五日不知韩公之于大颠既闻其语而为礼益恭如此何也】
　　第三巻
　　送汴州监军俱文珍序　屏翰【方作翰屏】危疑【方作疑危】于青【于或作于无青字】　水安【安或作闲非是】
　　送浮屠令纵西游序【方无浮屠字纵下有上人二字】　进可【方无进字非是】又善【上或有而字】褰衣【衣或作裳】树业【树或作植】有中古之遗风与【有中或作中有古下或有人字风下或有可字】乗间致密【或无此四字而有及字】人士【或作士人或作人事】
　　与路鹄秀才序【方云送路鹄送别二序语意无伦脱误不可读如曰自河南令为博士于公所歴官次亦不合故并阙之　今从其説删去】
　　赠别序【説巳见上】
　　送毛仙翁十八兄序【方云直谏表论顾威状种蠡议毛仙翁序皆最末见决非公文旧杭本之有外集者表状亦不録足以知其果伪也　今并从方本删去】
　　第四巻
　　通解【洪曰通解择言解鄠人对或云皆少作陈齐之云通解之乎者也下皆未当此虽少作然亦本讹也】他之【他下或有人字　今按此句疑有□误】乱教【乱或作害】地皆【地下方有而字】
　　【非是】者乎【乎或作焉下同】为之【或作之为下二语同】就割【就下或有其字非是】故忠【故下或有其字非是】自周【周或作殷】以换【方无以字】之偷【之下或有人字】且以彊则服【此句疑有脱误】故后【故或作于是】义而【义或作死或作强】百千【或无百字】存扶【存下或有于字】功亦【上或有而字】安用【用或作能】和光而同尘【方作同尘而和光】是则【方无则字】必谓偏【方无必字谓作为】者矣【矣方作也】者哉【或无者字】而行【而上或有通字】古之　今之【之下或并有人字】其不犹矜【或无其字或无不字或无其矜二字】者亦【方无亦字】能也【也或作邪非是】一贤【或无一字】齐也【也方作邪　今按恐上句无邪字下句也字却当作邪】进修【或作中人非是】我通【我下或有周字】同如【同字疑衍】
　　择言解　利乎【乎方作于】及其【方无其字下二语同】济乎【乎方作于】不陷【陷或作蹈或作熖】土而可【方无而可字】于过【或作其失过下方有失字】其言【方无其字】而甚【而字恐误】
　　鄠人对　为旌【为字疑衍又疑是而字】令尹【按尹谓京兆尹令字恐衍下同】其门【或无其字】以为【以或作欲】愈曰【或无愈字】母疾则止于烹粉药石以为是【或无止字新史作父母疾烹药饼以是为孝　今按是字或是事字】未闻毁伤【按下文又有未闻字此未闻字恐衍或是若夫字之类】圣贤【方作贤圣】而致【而下或有且字　今按此句上是字疑却是且字】茍有【茍或作若】合孝【合下疑有乎字】曷足【或无足字】生之【方云刘仲忱谓之当作于恐或然也】表门【表下或有其字】为忧【为或作其非是】
　　河南府同官记【方无府字】　东公公【方无下公字】之烈【烈或作例或作列非是】百执【百下方有吏字】同时【或无此二字】将相【方无将字　今按下文所记实为宰相者三人裴顾未为真相故特着其官职戎马之盛则此处宜有将字方本误也】故相国今【方无故字　今按故相犹今言前宰相非亡没之谓方本误也】相国今吏【或作今相国】故吏部【故下方有相国字今以文考之非是】下事中为【为或作至】在史【上或有布字】作帅【帅或作扞】亦熙【亦方作既】官职虽分而【或无官职字分作则属之下文而无而字】有忠【或无有字】也同【或无也字】有闻【方无有字】语河【语下方有于字】于时【时或作是】守之【之方作守】
　　记宜城驿【方作宜城驿记下或有愈代侄孙作五字】　内驿【内下或有宜城字】昭王【方无昭字】起堰【或脱堰字】臭陂【上或有□字】楚昭【或无昭字】其名【名方作始】襄阳【或无阳字】庙后【后或作复】殿城【城或作域】朝内【朝或作庙】
　　题李生壁　下邳【邳或作邽非是洪云下邳贞观中属泗元和中属徐】近古【近下方有于字】商丘【丘或作州非是】庙陛间【或作庙下或作庙下陛间今按庙字疑衍或是两字】颂之【方作之颂】王涯【涯或作渥】
　　第五巻
　　除崔羣户部侍郎制　外和内敏【或作内和外敏】虽重【虽方作惟重或作盛】均赋【均或作经】
　　祭董相公文【祭下或有汴州字】　吴县开国【或作呉郡】食邑三百户【或无此五字】于坤【坤或作神】昌生【方作生庶】肫肫【或作盹盹误】不谄不笑【或作不容不谄或作不陷不酷或无不笑二字而连下文不威为句下文其敌下别出不雠二字与上求字叶】其盈【盈方作用】爰立【立方作初】畴德【徳或作得】维昔【昔或作若】厥乱维旧【或作维乱旧政或作乱维政旧】为民【或作公为非是】孰云【或作亲去或作亲云非是】公既来止【方作既来至止或作公来至止今依行状更定】
　　雷塘祷雨文【此篇乃栁子厚文此不当録】
　　祭石君文【或作祭石濬川文】　敬祭【或无敬字】见人【或作知命或作见命】之不【或无之字】永丧其躬【或作以丧其良能下有知微有议四字或作不负长已谁能知口有义何害　今按诸本皆无文理疑不足据】曰景与愈【或无曰字或无与字而愈下有也字】为久【为或作日】妻姖【姖或作稚方云姖古文姬字然义亦不近】
　　祭房君文【房次卿字蜀客】　维某年月日愈【方无维某字愈作某或无日字】于此【此或作斯】呼君【君上或有房字】
　　高君仙砚铭　迹在于石【方云应劭武纪注大宛旧有天马种蹋石汗血顔□蹋石谓蹋石有迹言其蹏坚利朱新仲谓铭语本此】
　　高君画赞【此篇方从蜀本録之　今按疑或非公所作然姑存之】
　　潮州请置乡校牒　政齐【政下或有而字】刑则【或无则字】德礼【或无礼字】百十年闲【方作百十数年非是】贡于　试于【于或并作于】目不【方无目字】耳未【方无耳字】学尔【尔或作耳乂或作矣非是】师矣【师下方有友字】推官【或无官字】举本【举或作学】
　　直谏表【方本无説见第三巻今从之】
　　论顾威状【同上】
　　第六巻
　　顺宗实録巻第一【方本不载实録云诸本顺宗实録皆以附外集然李汉序谓又有注论语十巻传学者顺宗实録五巻列于史书不在集中则知实録固不必附也　今按李汉之説据当时而言之似未为失然其为害巳足使笔解亡逸无复真本实録窜易不成全书是则皆李汉之为也方氏不察而从其説既巳误矣况今去公之时又益以逺比之当日事体又大不同故其片文只字名为公之作而决可知其非伪者皆当收拾使无失坠乃为真能好公之文者固不当以一时茍简之论为限断而直有所道也故今于实録姑仍外集而详加校定庶几犹足以见公笔削之大指云】　史臣韩愈撰【或无此五字】至德【史下有道二字】大厯十四年封为宣王建中元年立为皇太子【史云大厯十四年六月进封宣王十二月乙卯立为皇太子】仓卒【仓或作苍】含元殿受朝【至】恍惚日益甚【史云德宗不豫诸王亲戚皆侍医药独上卧病不能侍德宗弥留思见太子涕咽久之】诏召【或无召字】文入【或无入字】使决【或无决字】宰兼【或无兼字】李纾【纾或作杼】云逵【逵或作达】以来【以或作巳】三十【三或作四】度使【或无使字】可同【可史作兼】辛亥【史作辛卯】侍郎【史作郎中】左丞【史作尚书右丞】史诏【此下或有词一道三字】曰实【曰下或有京尹二字或作嗣道王实】旱歉【歉或作暵】文法【文或作乃】贷麦【或无贷字】三原【原或作泉非是】陵轹【陵或作凌】壬戌【洪云史作壬寅误】侍书【书或作读　今按前云上学书于王伾后云以侍书得幸于前则此当从史作书为是】依前翰林待诏【史作充翰林学士】顺宗实録巻第一【巻末或无此七字余巻准此】
　　第七巻
　　顺宗实録巻第二　其论【其疑当作与】待此【待或作得】有死【有或作必】卖产业割与地买之【与字恐误或卖产业是本文后改作割地而传者不去旧文又误增与字】遂月【遂或作逐非是】闻追【闻下或有于字】赐如【赐或作余】借杜【借或作籍或无借字】除之【之疑当作已】庚寅制【下或有曰字】郢珣瑜【郢下或有郑字】其不【或无不字非是】
　　第八巻
　　顺宗实録巻第三　江东【江或作浙】辟吐【辟字恐误】欲立【立或作以】收境【收或作牧】可杀【可或作所】五月已巳【史作戊辰无五月字】左丞【左或作右】辛未【史作五月己巳】使主【主或作□】甲申【史作丁丑】因相【或无因字】是日【史作癸未】乙酉以尚书【至】节度使【史作以右丞韩皋为鄂岳沔蕲团练观察使仍日系甲辰下】而叔文不霑文珍等所恶独不得赐【今按此数句重复不可读疑因后来修改巳増新字而不去旧文如前买乳母之例也盖上文已有俱文珍等恶其专权之句则此不当更有文珍等所恶五字有不霑字即不当更有独不得赐四字若并有此九字即上不当有不霑字且此文珍等字上亦合更有脱字谬误甚明今当削去文珍等以下九字则语意明白无复可疑矣】即炎【即或作则】长告【告或作者　长告谓长假也】袜首【或无袜字又或作秣非是】襄府【按□和郡国志作襄阳大都督府恐襄下当有阳字】
　　第九巻
　　顺宗实録巻第四　乙亥【乙或作已】使某【某或作辟】与其【其疑当作某】尚游【尚下或有以字】闻士【士或作贬　今按士上当别有贬字】自勤【勤或作劝下同】拥兵【拥或作权】妇女【女或作人】一日数【一日或作日百非是】以武【以当作与】戢弹【戢通鉴作讥或作谈或作弹戢】张滂李充【按史滂充皆以论裴延龄得罪此但着黜滂充等而上文不言其所以得罪之由盖脱漏也】皆言【皆或作多】沧州【州或作洲非是】想望【想或作相非是】子益【子或作下非是】牟容【牟或作并容或作密二字或作并客】有怀刺讥之者将造城而问者【今按此二句亦衍一句疑亦以修改重复而误也今当削去讥之者将四字】辄彊与酒【句上或有彊与坐字】直臣【臣或作言】纵求【纵疑当作踪】赋税【或作税赋】往按【按或作安非是】有生【生或作甥或作男】制诏【诏或作诰】
　　第十巻
　　顺宗实録巻第五　暇逸【逸或作给今从史】匪降【匪史作不】无瘳【无或作弗今从史】惟怀【史作深惟】慈惠【慈史作仁】爱敬【或作仁爱今从史】仍命【至】充副使【史无此二十一字】号位【或作位号】王仲舒【按史此下更有韦成季三字今详下文有成季等字则此处当有此三字亦脱漏也】常所【常或作尝】至一【或无至字】下喜【下下疑有皆字】未用【按杜诗用作防】巳达【巳或作以】负约【约或作终非是】兄弟【弟疑当作事】景□【戌史作寅下同】维永贞二年【二或作元非是】彊名【彊或作疆非是】政有【二字疑衍】朕闻【闻或作观】十五【五或作三非是】事居【居或作君非是】
　　遗文
　　有所思联句【此下三联句方云见孟东野集】
　　遣兴联句【説见上】
　　赠劒客李园联句【同上】
　　寻刘尊师不遇【方云此诗得于五□联珠集公时任都官外郎同洛阳令窦牟河南令韦执中以访之元和五年也诗以同寻师为韵人各一首洪氏年谱亦见】
　　春雪【方云此诗得于文苑英华其后即以正集中春雪诗首句云新年都未有芳华者系之疑亦公作也已上并方本所载诸本所无者今悉存之诸本更有遗文一巻方独取赠族侄嘲鼾睡三篇余并不録今并附见于后其可疑者亦但存其目而不载其文云】
　　赠族侄【上或有徐州字】
　　嘲鼾睡二首
　　昼月
　　赠张徐州莫辞酒
　　辞唱歌【诸本注云此篇恐非今姑存之】
　　知音者诚希
　　酬蓝田崔丞立之咏雪见寄
　　潭州泊船呈诸公
　　饮城南【至】张道士
　　池上絮
　　监军新竹亭记【今按此文恐非公作今删去】
　　答侯生问论语书
　　相州刺史御史中丞田公故夫人魏氏墓志铭【下或注并序字
　　今按此篇不类公它文且云元和八年则又非少作其非公作无疑今删去】
　　奏汴州得嘉禾嘉瓜状【方本有之以附嘲鼾睡诗之后云此篇见文苑英华盖为董晋作董晋行状亦可考】
　　皇帝即位贺宰相启
　　皇帝即位贺诸道状　某再拜【或无此三字】
　　皇帝即位降赦贺观察使状　苏渥【或乙此二字非是】李某【某或作于】
　　宪宗崩慰诸道防
　　潮州谢孔大夫状【此篇见洪氏年谱方氏增考云公既南行家亦谴逐二月二日已过商州之南而此状言七月二十七日牒则八月作也不知其家何故犹未至潮又侄孙湘亦从公而南故宿曾江口有示湘诗而过始兴江口诗谓目前百口还相逐与状言妻子孙侄未到者皆不相应此状恐妄也今按公之到郡既不见年月之实则此状亦无由可考方氏引曾江始兴二诗以证此状之妄盖亦有】
　　【理但恐或是巳过始兴留家在后而独先到郡亦不可知但其状词颇类袁州申使状则又未有以必见其妄故今且存之亦阙疑之意也】
　　慈恩题名一【巳下并方本所载】
　　洛阳题名五
　　洛北惠林寺题名
　　谒李渤题名
　　福先塔寺题名
　　天封宫题名【欧公跋语附】
　　迓杜兼题名
　　华岳题名一【方云此文刻于金天祠石阙昔人甞集华岳题名自唐开元至后唐清泰録为十巻此文虽未必尽出公手然笔削之严要非公不可故録之】


　　原本韩集考异巻九
　　钦定四库全书
　　原本韩集考异巻十
　　宋　朱熹　撰
　　新书本傅
　　今以李翺所撰行状皇甫湜所撰墓志神道碑旧史本传资治通鉴洪兴祖所撰年谱程俱所撰歴官记方崧卿增攷年谱考其同异详畧附注本文之下以见公之行事本末而文之巳见于集者不复载云
　　韩愈字退之邓州南阳人七世祖茂有功于后魏封安定王父仲卿为武昌令有美政既去县人刻石颂德终秘书郎【李白作文公父仲卿去思碑云南阳人而公常自称昌黎李翺作公行状亦云昌黎某人皇甫湜作墓志不言乡里又作神道碑乃云上世尝居南阳又隶延州之武阳而旧史亦但云昌黎　今按新史盖因李碑而加邓州二字也然考汉书地理志有两南阳其一河南修武卽左传所谓晋启南阳也其一南阳堵阳卽荆州之南阳郡字与赭同在唐属邓州者也元和姓纂唐书世系表有两韩氏其一汉弓高侯頽当孙骞避乱居南阳郡之赭阳九世孙河东太守术生河东太守纯纯四世孙安之晋员外郎二子濳恬随司马休之入后魏为菟太守二子都偃偃生后魏中郎颖颖生播徙昌黎棘城其一则頽当裔孙寻为后汉陇西太守世居颍川生司空棱后徙安定武安至后魏有常山太守武安成侯耆徙居九门生尚书令征南大将军安定栢王茂茂生均均生晙晙生仁泰仁泰生叡素叡素生仲卿仲卿生防愈而中间尝徙陈留以此而推则公固颍川之族寻棱之后而不得承骞之系矣而洪兴祖所撰年谱伹以骞之后世尝徙昌黎遂附新史之说独以赭阳为均州小有不同耳及其再考二书而见公世系之实则遂讳匿不敢复着仲卿防愈之名而直以为不可考今固不得而据也唯方崧卿增攷引董逌说以为骞乃韩瑗韩休之祖而公自出于寻棱与二书合其论南阳则又云今孟懐州皆春秋南阳之地自汉至隋二州皆属河内郡唐显庆中始以孟州河南府建中中乃以河南之四县入河阳三城使其后又改为孟州今河内冇河阳县韩氏世居之故公每自言归河阳省坟墓而女挐之铭亦曰归骨于河南之河阳韩氏墓张籍祭公诗亦云旧茔盟津北则知公为河内之南阳人其说独为得之公诗所谓旧籍在东都我家本瀍谷则必以地近而后尝徙居耳但据此则公与昌黎之韩异□而毎以自称则又有不可晓者岂是时昌黎之族颇盛故随称之亦若所谓言刘悉出彭城言李悉出陇西者邪然设使公果出昌黎也则其去赭阳巳歴数世其后又屡迁徙不应舎其近世所居之土而逺指邓州为乡里也方又引孔武仲之说亦同董氏而王铚以为公生于河中之永乐今永乐犹有韩文乡则其说为已详盖其世系虽有不可知者然南阳之为河内脩武则无可疑者而新史洪谱之误断可识矣】愈生三歳而孤随伯兄防贬官岭表防卒防郑鞠之【李汉序云先生生于大厯三年戊申三歳而孤见祭防文及乳母志防事见卢东美志洪□云卢志所谓宗兄乃大宗小宗之宗旧史以为从父兄误矣又云旧史大厯十二年夏五月起居舎人韩防坐元载贬官栁宗元先友记云防善清言有文章名最髙以故多谤防既卒公携家北归葬防河阳建中贞元间复避地于江南韩氏有别业在宣城因就食焉见欧阳詹哀词复志赋祭防及老成文示爽诗】愈自知读书日记数千百言比长尽能通六经百家学【行状云读书能记它生之所习墓志云先生七歳好学言出成文　今按复志赋云值中原之有事兮将就食于江之南始専専于讲习兮非古训为无所用其心则公之为学正在就食江南时也】擢进士第【洪□云贞元二年丙寅公年十九始至京师见祭老成文欧阳哀词答崔立之书五年已已有上贾滑州书六年庚午有河中府连理木颂七年辛未有送齐皞序八年壬申登进士第时年二十五见上邢君牙书唐科名记云贞元八年陆贽主司试明水赋御沟新栁诗公名在牓中见与陆员外书旧史云大厯贞元间文士多尚古学而独孤及梁肃最称渊□愈从其徒游锐意钻仰欲自振于一代洎举进士投文于公卿□故相郑余庆颇为延誉由是知名是年有争臣论九年癸酉博学宏词试太清宫观紫极舞赋顔子不贰过论见上考功崔虞部书及与韦舍人书十年甲戌有省试学生代斋郎议方攷此议当系十一年试宏词下未详是否洪谱又云是年尝归河阳省坟墓见祭老成□有赠张童子序十一年乙亥又试宏词见答崔立之书有三上宰相书皆不报是年去京师过潼闗有感二鸟赋既归河阳有画记遂自河阳如东都有祭田横文　今按八年以后此年以前又尝游鳯翔以书抵邢君牙不得意去有岐山诗洪程皆定为此年六月误矣】防董晋为宣武节度使表署观察推官晋卒愈从丧出不四日汴军乱乃去依武宁节度使张建封建封辟府推官操行坚正鲠言无所忌【董晋行状云十二年七月晋拜宣武节度使受命遂行韩愈实从公行状云董公辟公以行得试秘书省校书郎为观察推官墓志云先生三十有一而仕神道碑云十四年用进士从董晋平汴州推官旧史作巡官　洪谱云二状载公入汴在十二年丙子与史合而志碑所记皆后二年殊不可晓岂今年辟公以行至十四年始有成命邪亦不应如是之缓也方攷蜀本樊本无三十一而仕之文□云歴官二十有七年尔然自公卒之年逆数之亦当以十四年三十一歳为歴官之始故公入汴虽在十二年然水门记十四年正月作石本犹但称摄节度掌书记前进士韩愈是辟命犹未下也计必是年辟命乃下故碑志之言如此不当以命下之缓为疑也　今按公入汴之年洪方得之碑志所计年数若以命下之日言之亦未为失但云十四年从董晋平汴州则误矣又送俱文珍序亦在十三年安得言十四年乃入汴乎要当以公之自言及二状一史通鉴为正持正狂躁其攷之或有未审不足据也旧史之作巡官则程记已辨其非矣洪谱又云十三年丁丑公在汴有复志赋送汴州监军俱文珍序十四年戊寅公在汴有天星诗水门记杨燕奇碑十五年已卯董晋行状云二月三日丞相薨公从丧行四日而汴州乱有汴州乱诗歴官记云汴军乱愈家在□中寻得脱下汴东趋彭城愈从丧至洛还孟津渡汜水出陈许闲以二月暮抵徐州节度使张建封居之于符离睢上及秋将辞去建封奏为节度推官试协律郎至冬建封使愈朝正于京师见欧阳哀词是年有此日足可惜汴泗交流诗答李翺书上建封书论晨入夜归事后又有谏击毬书贺白兎状徐泗豪节度掌书记防石记崔翰墓志十六年庚辰春公朝正回徐有归彭城诗夏去徐西居于洛阳见孟东野书及题下邳李生壁按公与东野书欲至秋辞去而题李生壁在五月十四日则不待至秋而已去徐矣旧史亦云公发言真率无所畏避岂竟以此不合虽建封之知巳亦不能容邪公既去徐而建封卒翌日徐军乱见白乐天哀二良文在洛有与卫中行书冬公如京师】调四门博士【洪谱云十七年辛巳公在京师从调选三月东还见与卢汝州荐侯喜状将归有赠孟东野房蜀客诗是年有送李愿归盘谷序李楚金墓志云自去年冬参调竟无所成而归今年冬再往十八年壬午春始有四门博士之授为博士日尝谒告归洛因游华山卽答张彻诗所谓洛邑得休告华山穷絶陉者也李肇国史补云愈好奇与客登华山絶峯度不可返发狂恸哭为书与家人别华阴令百计取之乃下沈顔作聱书以为肇妄载岂有贤者轻命如此考公诗则知国史补乃实録也是年有送陆歙州序上□日燕太学听弹琴序与崔羣书施士丐墓志马彚行状】迁监察御史上疏极论宫市德宗怒贬阳山令有爱在民民生子多以其姓字之【洪谱云十九年癸未公年三十六自博士拜监察御史时有齿落哭杨兵曹陆歙州傪诗及与陈京给事书禘祫议论权停选举状苗氏墓志又上李实书称前守四门博士时己罢博士未受御史之命书云愈来京师于今十五年葢公自贞元五年从郑滑闲复来京师至此十五年矣实録于实诋之不余力而此书乃盛称其所长此又不可晓也方攷唐制凡居官以四考为满公在官逾年耳不知何故而罢罢而复迁行状墓碑皆只言选授四门博士迁监察御史而此书称前官又以文投贽于李实似若不得已者是固尝罢博士而别迁也是歳七月公犹任博士乞免停选状谓臣虽非朝官月受俸钱可以考也罢免之由不可详究然恐不至于媚实以求进也或云德宗末年不任宰相所取信者李实韦执谊辈耳公葢未免于屈身以伸道也然公天旱人饥状専指李实而言其脩实録又于实一辞不恕独于此书抵捂如此又公年十九始来京师在贞元二年也至贞元十七年实十八年矣今云来京师于今十五年洪虽以再至言之其实牵合也并志所疑以竢知者　洪谱又云是时有诏以旱饥蠲租之半有司征愈急公与张署李方叔上疏言闗中天下根本民急如是请寛民徭而免田租天子恻然卒为幸臣所防贬连州阳山令幸臣李实也见进学解及祭张署文旧史云愈尝上章数千言极论宫市之弊贬阳山令疏今不传则公之被绌坐论此两事也方攷云公阳山之贬寄三学士诗叙述甚详而行状但云为幸臣所恶出宰阳山神道碑亦只云因疏闗中旱饥専政者恶之则其非为论宫市明矣今公集有御史台论天早人饥状与诗正合□翺湜皆从公游者不应公尝论宫市数千言而状及碑志畧不一言及也然行状且谓为幸臣所恶而公诗云或自疑上疏上疏岂其由则是又未必皆上疏之罪也又曰同官尽才俊偏善柳与刘或虑语言泄传之落寃讐又岳阳楼诗云前年出官由此祸最无妄奸猜畏弹射斥逐恣欺诳是葢为王叔文韦执谊等所排矣德宗晚年韦王之党已成是年补阙张正买疏谏它事得召见与所善者数人皆被谴斥意公之出有类此也忆昨行云伾文未揃崖州炽虽得赦宥常愁猜是其为叔文等所排岂不明甚特无所归咎驾其罪于上疏耳洪兼宫市旱饥两事言之而又不考韦王始末故为申及之　洪谱又云以公诗攷之葢以十九年冬末贬官二十年甲申春始到阳山诗有同冠峡贞女峡和张十一功曹送刘生谢李员外诸诗及别知赋送杨八弟归湖南序区册序答窦存亮书王中燕喜亭记】改江陵法曹参军【洪谱及厯官记云二十一年乙酉正月丙申顺宗卽位二月甲子大赦八月辛丑改元永贞迁者皆追回愈为观察使所抑财徙江陵府法曹参军见八月十五夜赠张功曹诗及张署墓志河南同官记洪又云公以今年春遇赦夏秋离阳山竢命于郴者三月至秋末始受法曹之命见祭李郴州文时有郴州祈雨及郴口诸诗自郴至衡有合江亭及谒衡岳庙诗自衡至潭有陪杜侍御游湘西寺及湘中诸诗自此泛洞庭有阻风赠张十一诗至岳州有别窦司直诗赴江陵有途中寄翰林三学士诗又有送孟琯序荆潭唱和序上李巽书郑夫人殡表及五箴序云余生三十有八年则其箴葢是年作所谓幕中之辩葢谓在徐州时台中之评则谓为御史时也】元和初权知国子博士分司东都三歳为真【洪谱云永贞二年丙戌正月丙寅朔改元元和时宪宗卽位之逾年也公年三十九其春夏犹在江陵有李有花寒食出游夜归赠张十一郑羣赠簟答张彻诸诗六月自江陵召拜国子博士还朝后有丰陵行游青龙寺赠崔立之送文畅诸诗城南诸联句及祭十二兄岌文并墓志三年丁亥春公为博士有元和圣德诗并释言行状云宰相有爱公文者将以文学职处公有争先者□公语以飞之公恐及难遂求分司东都而公作周□妻韩氏墓志乃云从兄俞卒开封尉愈于时为博士乞分教东都生以收其孥于开封界中教畜之飞语卽释言所解之谗而竟不能解故以兄丧为辞而求去耳时宰相郑絪翰林舍人李吉甫裴垍也公以夏末离京赴东都有酬裴十六途中见寄诗是年有张中丞传后叙答冯宿书卢于陵墓志三年戊子改真博士见行状有酬崔十六少府及东都遇春诗与少室李渤书□复墓志新史渤传云洛阳令韩愈遗渤书公时为博士五年方为河南令未尝为洛阳令也】改都官员外郎卽拜河南令【洪谱云四年已丑公年四十二改都官员外郎守东都省神道碑云除尚书都官郎中分司判祠部行状新旧史皆云员外郎送李正字序亦□云都官郎碑文误也方攷公除都官六月十日也制辞亦作员外郎　洪谱又云神道碑云中官号功德使司京城观寺尚书敛手失职先生按六典尽索之以归诛其无良时其出入禁哗众以正浮屠歴官记云公判祠部日与宦者为敌恶言骂辞狼籍公牒乃上书留守郑余庆乞与诸郎官更判不见允在东都有游嵩洛诸题名送李翺侯参谋和卢汀钱徽与窦韦寻刘尊师诸诗送李正字归湖南序并诗郑涵校理序祭薛公达文并墓志京兆韦夫人墓志河南府同官记五年庚寅授河南县令神道碑云魏郓幽镇各为留邸贮□卒以橐罪士官无敢问者先生将擿其禁以壮朝廷断民署吏俟令且发留守尹大恐遽相禁有使还为言宪宗□曰韩愈助我者是后郓邸果谋反东都将屠留守以应淮蔡又有上留守郑公啓时公以论事失郑公意旣令河南军人有罪公追而杖之留守不悦公以啓辩明且力求去见集中行状云改河南令□以职分辩于留守及尹故军士莫敢犯禁疑郑公卒听其言故军人畏服如此也在河南有感春诗燕河南秀才序送石洪序并诗及月蚀招杨之罘河南令舍池台诸诗张圆墓碣卢殷墓志】迁职方员外郎【洪谱云六年辛卯行尚书职方员外郎是年春公尚在河南有送穷文辛卯年雪寄卢仝谁氏子诸诗送温造序乳母志至京师有酬卢云夫望秋作石皷歌复雠状卢丞房武毕坰墓志】华隂令柳涧有辠前刺史劾奏之未报而刺史罢涧讽百姓遮索军顿役直后刺史恶之按其狱贬涧房州司马愈过华以为刺史阴相党上疏治之既御史覆问得涧赃再贬封溪尉愈坐是复为博士【洪谱云七年壬辰二月乙未以职方员外郎复为国子博士年四十五旧史云愈因使过华上疏理涧公自去年以来未尝出使或云卽公赴职方时过华覩其事遂疏于朝尔进学解云三年博士冗不见治旧又作三为博士按公贞元壬午授四门博士元和丙戌为国子博士丁亥分教东都今年又自郎官下迁凡四为博士矣此先言暂为御史继言三为博士则自丙戌而后三歴此官也若云三年则自元年夏赴召至四年春尚为博士首尾已四年矣方攷云丙戌初除丁亥分教自不必厘而为二其为博士实三迁也当作三为为是　今按上句言暂为御史而此言三年博士正以其居官之久近为言恐当作言为是然亦未敢必也洪谱又云是年二月有论钱重物轻状新志云自建中定两税而物轻钱重民以为患于是诏百官议革其】
　　【弊方攷以为此议在穆宗即位之初通鉴附之长庆元年秋为得其□是年初无此议也惟防要载元和六年二月制谓建中后货轻物重许诸道所纳见钱五分量徴二分余三分兼纳□估匹段或当时有此议然亦非七年也况公六年二月尚在东都洪误矣　洪谱又云是年有石鼎聫句赠刘师服诗祭石洪文李素石洪墓志路应神道碑】既才高数黜官又下迁乃作进学解以自谕执政览之奇其才改比部郎中史馆修撰【洪谱云此除在八年癸巳三月乙亥旧史云执政览其文而怜之以其有史才故除是官时宰相武元衡李吉甫李绛也是年有答刘秀才论史书及乌氏田氏庙碑郑儋神道碑李虚中董溪息国夫人墓志】转考功知制诰【洪谱云九年甲午十月甲子为考功郎中依前史馆修撰十二月戊午以考功知制诰是年有元微之书田正书送张道士序刘昌裔神道碑王适孟郊扶风郡夫人墓志十年乙未公知制诰有和库部卢曹长元日朝回及寒食直归遇雨二诗与李绛书进顺宗实録状旧史云愈撰实録繁简不当叙事拙于取舎按退之作史详畧各有意削去常事着其系于政者其褒善贬恶之防明甚当时议者非之卒窜定无全篇良可惜也史又云愈説禁中事颇切直内官恶之往往于上前言其不实此言是也是年有与柳公绰二书论淮西事宜状説见明年又有捕贼行赏表蓝田县丞防记独孤郁衞之墓志徐偃王庙碑】进中书舍人初宪宗将平蔡命御史中丞裴度使诸军按视及还具言贼可灭与宰相议不合愈亦奏言淮西连年侵掠得不偿费其败可立而待然未可知者在陛下断与不断耳执政不喜防有人诋愈在江陵时为裴均所厚均子锷素无状愈为文章字命锷谤语嚣暴由是改太子右庶子【洪谱云十一年丙申正月丙戌以考功郎中知制诰迁中书舍人丙申赐服绯鱼五月癸未降为太子右庶子行状云盗杀武元衡公以为盗杀宰相而遽息兵其为懦甚大兵不可以息以天下力取三州尚何不可与裴丞相议合故兵遂用而宰相有不便之者月满迁中书舍人后竟以他事改右庶子时宰相李逢吉韦贯之也其云月满迁中书舍人者葢唐制台郎满歳则迁公以去年冬知制诰至今春竟一歳矣李汉云收拾遗文无所失坠公掌纶诰一年无一篇见収者失坠多矣唯后集有崔羣户部侍郎制一首尔　今按行状通鉴洪谱论淮西事冝状在去年知制诰时而神道碑新史则在迁中书舎人之后但行状言公所论有杀宰相事乃在去年六月而状中实无此语若状果在六月之后则不应全不言及则是此状不惟不在十一年正月之后亦不在十年六月之后也故通鉴直以系于五月之下行状叙事虽实而记言则误碑文新史固为失之今当以通鉴为正　洪谱又云是年有酬卢云夫曲江荷花行周况妻韩氏墓志王周碑科斗书　后记】及度以宰相节度彰义军宣慰淮西奏愈行军司马愈请乘遽先入汴説韩使协力元济平迁刑部侍郎【行状神道碑及旧史云十二年丁酉秋以兵老久屯贼未灭上命裴丞相为淮西节度使以招讨之丞相请公以行赐三品衣鱼为行军司马从丞相居于郾城军出潼闗公请先乘遽至汴感说都统説用命师乘遂和公知蔡州精卒悉聚界上以拒官军守城者率老弱且不过千人亟白丞相请以兵三千人闲道以入必擒吴元济丞相未及行而李愬自唐州文城垒提其卒以夜入蔡州果得元济三军之士为公恨蔡州既平布衣栢耆以计谒公公与语奇之遂白丞相曰淮西灭王承宗胆破可不劳用众宜使辩士奉相公书明祸福以招之彼必服丞相然之公口占为书使栢耆袖之以至镇州承宗果大恐上表请割德棣二州以献遣子入侍丞相归京师以功迁刑部侍郎诏公撰平淮西碑其辞多叙裴度事时先入蔡州擒元济李愬功第一愬不平之愬妻出入禁中因愬碑辞不实诏令磨公文命翰林学士段文昌重撰文勒石是年有送殷侑序祭张署文并墓志及东征往还醻唱诸诗晚秋郾城夜防聫句为刑部时有举钱徽自代状十三年戊戌四月郑余庆为详定礼乐使奏韩愈李程为副是年有李惟简墓志权德舆碑】宪宗遣使者往鳯翔迎佛骨入禁中三日乃送佛祠王公士庶奔走膜呗至为夷法灼体肤委珍贝腾沓系路愈闻恶之乃上表极谏帝大怒持示宰相将抵以死裴度崔羣曰愈言讦捂罪之诚冝然非内怀至忠安能及此愿少寛假以来谏争帝曰愈言我奉佛太过犹可容至谓东汉奉佛以后天子咸夭促言何乖刺邪愈人臣狂妄敢尔固不可赦于是中外骇惧虽戚里诸贵亦为愈言乃贬潮州刺史旣至潮以表哀谢帝颇感悔欲复用之持示宰相曰愈前所论是大爱朕然不当言天子事佛乃年促耳皇甫镈素忌愈直卽奏言愈终狂疏可且内移乃改袁州刺史初愈至潮问民疾苦皆曰恶溪有鳄鱼食民畜产且尽民以是穷数日愈自往视令其属秦济以一羊一豕投谿水而祝之是夕暴风震电起谿中数日水尽涸西徙六十里自是潮无鳄鱼患袁人以男女为隶过期不赎则没入之愈至悉计庸得赎所没归之父母七百余人因与约禁其为隶【洪谱云公以十四年已亥正月癸巳贬潮州刺史宰相疑冯宿草疏出宿为歙州刺史时宰相皇甫镈程异也公之被谪卽日上道便道取疾以至海上据冝城驿记则以二月二日过冝城据泷吏诗则以三月几望至曲江据谢表则以三月二十五日至潮州据祭文则以四月二十四日逐鳄鱼其自曲江至潮以十许日行三千里葢泷水湍急故也方攷乃云谢表及祭神文皆止云今月而逐鳄鱼文正本皆但云年月日则公之到郡实不知何月日也况自韶至广虽为顺流而自广之惠自惠之潮水陆相半要非旬日可到故公表亦云自潮至广来往动皆经月则公到郡决非三月而逐鳄鱼亦未必在四月二十四日也　今按道里行程则方説为是但与大颠第一书石本乃云四月七日则又似实以三月二十五日到郡也未详其说阙之可也洪谱又云公自京师至潮有路旁堠至蓝闗示侄孙湘武闗西逢配流吐蕃食曲河驿次邓州界过南阳泷吏题临泷寺至韶州寄张使君酬张使君惠书过始兴江口感怀赠元十八协律初南食贻元十八答栁柳州食虾蟇别赵子诸诗及宜城驿记潮州谢表祭鳄鱼文请置乡校牒贺册尊号表是年七月已丑羣臣上尊号大赦十月已巳准例量移改授袁州刺史】召拜国子祭酒【洪谱云十五年庚子闰正月穆宗即位公以今年春到袁途中有酬张韶州端公及韶州留张使君二诗至袁有袁州谢上贺穆宗卽位贺赦贺册皇太后贺庆云五表举韩泰自代状滕王阁记九月召拜国子祭酒而阁记乃云十月袁州刺史者葢命下在九月受命在十月也有祭湘君夫人文祭文所谓复其章绶者公为行军司马时赐金紫今为祭酒始复其旧也自袁趋京师有次石头驿寄江西王中丞阁老仲舒诗至江州有寄鄂岳李大夫程及题西林寺故萧二郎中旧堂诗因话録云萧颖士子存字伯诚为金部员外郎恶裴延龄之为人弃官归庐山公少时尝受金部赏知及经江州游庐山访金部故居因赋此诗留百缣以拯之行次安陆有寄随州周员外君巢二诗至枣阳县有题广昌馆诗至襄州有醉中留别李相公诗以冬暮至京师是年有南海庙碑与孟简书论黄家贼事冝及典贴良人男女状又论夷獠请因改元大庆遣使宣谕乃择经畧使抚之又有柳子厚及侄孙滂祭文墓志洪谱又云行状云公入迁祭酒有直讲能説礼而陋容学官多豪族子摈之不得共食公命吏曰召直讲来】
　　【与祭酒共食学官由此不敢贱直讲奏儒生为学官日使防讲生徒奔走听闻皆相喜曰韩公来为祭酒国子监不寂寞矣公在国子有雨中寄张籍诗举张惟素自代及请复国子监生徒状论新注学官牒荐张籍状请上尊号表】转兵部侍郎【洪谱云此除在长庆元年辛丑七月时有举韦顗自代状李郱张彻祭文李郱郑羣薛戎墓志　今按方氏增攷论钱重物轻状当在此年秋】镇州乱杀田正而立王廷凑诏愈宣抚既行众皆危之元稹言韩愈可惜穆宗亦悔诏愈度事从冝无必入愈曰安有受君命而滞留自顾遂疾驱入廷凑严兵迓之甲士陈庭既坐廷凑曰所以纷纷者乃此士卒也愈大声曰天子以公为有将帅材故赐以节岂意同贼反邪语未终士前奋曰先太师为国击朱滔血衣犹在此军何负朝廷乃以为贼乎愈曰以为尔不记先太师也若犹记之固善且为逆与顺利害不能逺引古事但以天寳来祸福为尔等明之安禄山史思明李希烈梁崇义朱滔朱泚吴元济李师道有若子若孙在乎亦有居官者乎众曰无愈曰田公以魏博六州归朝廷官中书令父子受旗节刘悟李祐皆大镇此尔军所共闻也众曰正刻故此军不安愈曰然尔曹害田公又残其家矣复何道众乃讙曰侍郎语是廷凑恐众心动遽麾使去因泣谓愈曰今欲廷凑何所为愈曰神筞六军之将如牛元翼比者不少但朝廷顾大体不可弃之公乆围之何也廷凑曰即出之愈曰若尔则无事矣防元翼亦溃围出廷凑不追愈归奏其语帝大恱转吏部侍郎【洪谱云长庆元年正月镇州乱杀田正立王廷凑命深州刺史牛元翼节度深冀以讨之十月命裴度为镇州四□行营都招讨使元翼为廷凑所□二年壬寅二月赦廷凑诏愈宣抚归而牛元翼果出行状云公还于上前奏与廷凑及三军语上大悦曰卿直向伊如此道由是有意大用授吏部侍郎　今按先太师谓故镇帅王武俊也　神道碑云方镇反太原兵以轻利诱回纥召先生祸福譬引虎齧臃血直今所患非兵不足遽疏陈得失　今按此数语不可晓他书亦皆无之未详何谓恐有误也　洪谱又云是年有次夀阳驿次太原呈副使呉郎中次承天营奉酬裴司空镇州路上酬裴司空重见寄镇州初归诸诗及韦侍讲盛山诗序论变盐法事宜状二年壬寅九月转吏部侍郎行状云凡令史皆不锁听出入或问公公曰人所以畏者以其不能见也如可见则人不畏矣选人不得见令史故令史势重听其出入故势轻是年有郓州谿堂诗窦司业祭文墓志楚国夫人墓志黄陵庙碑】时宰相李逢吉恶李绅欲逐之遂以愈为京兆尹兼御史大夫特诏不台参而除绅中丞绅果劾奏愈愈以诏自解其后文刺纷然宰相以台府不协遂罢愈为兵部侍郎而出绅江西观察使绅见帝得留愈亦复为吏部侍郎【洪谱云三年癸卯六月以吏部侍郎为京兆尹兼御史大夫勑放台参后不得为例十月癸巳为兵部侍郎庚子为吏部侍郎行状云改京兆尹六军将士皆不敢犯私相告曰是尚欲烧佛骨者安可忤故盗贼止遇旱米价不敢上李绅为御史中丞械囚送府使以尹杖杖之公曰安有此使归其囚是时绅方幸旦夕且相宰相欲去之故以台与府不协为请两改其官绅既复留公入谢上曰卿与绅争何事公因自辩数日复为吏部侍郎神道碑云复为兵部侍郎铨不锁入吏选父七十母六十身七十悉与三利取才财势路絶　今按碑失兵】
　　【部一节此兵字当作吏字不锁入吏即谓前纵吏出入事三利取才未详其义疑铨法有此语或是有脱误也洪谱云公为京兆有举马总自代状贺雨及贺太阳不亏表祭竹林神曲江祭龙文再为兵部有举张正甫】
　　【自代状是年有罗池庙碑送郑权序并诗祭马总女挐文并李干女挐墓志韩碑论孔戣致仕状】长庆四年卒年五十七赠礼部尚书諡曰文【洪谱云四年甲辰正月敬宗即位二月有王仲舒碑四月有张彻墓志八月有孔戣墓志是年公没年五十七行状云得病满百日假既罢以十二月二日卒于靖安里第公属纩语曰某伯兄德行髙晓方药食必视本草年止于四十二某疎愚食不择禁忌位为侍郎年出伯兄十五歳矣如又不足于何而足且获终于牖下幸不至失大节以下见先人可谓荣矣明年张籍祭公诗有云去夏公请告养疾城南庄籍时官休罢□月同游翔又曰共爱池上佳联句舒遐情又曰公为游溪诗唱咏多慨慷城南庄在长安城南公之别墅也池上聫句集中无之游溪诗即南溪始泛三首是也又曰公有旷达识生死为一纲及当临终晨意色亦不荒赠我珍重言傲然委衾裳其于死生之际如此　神道碑云遗命丧葬无不如礼俗习夷狄尽冩浮图日以七数之及拘阴阳所谓吉凶一无汚我　今按此事可见公之平生谨守礼法排斥异教自信之笃至死不变可以为后世法而谱下载葢不以为然也】愈性明锐不诡随与人交终始不少变成就后进士往往知名经愈指授皆称韩门弟子愈官显稍谢遣凡内外亲若交友无后者为嫁遣孤女而防其家防郑丧为服朞以报【行状云公气厚性通论议多大体神道碑云朝有大狱大疑文武防同莫先发言先生授经引决考合传记侃侃正色伏其所词墓志云公洞朗轩辟不施防级平居虽寝食未尝去书怠以为枕餐以饴口讲评孜孜以磨诸生恐不完美游以诙笑啸歌使皆醉义忘归呜呼可谓乐易君子钜人者矣碑又云内外惸弱悉抚之一亲以仁使男有官女有从不啻于已生交于人已而我负终不计死则庀其家均食剖资虽微弱待之如贤戚人诟笑之愈笃未尝一食不对客□人或昼见其面退相指语以为异事未尝宿货余财毎曰吾前日解衣质食今存有已多矣】每言文章自汉司马相如太史公刘向扬雄后作者不世出故愈深探本元卓然树立成一家言其原道原性师说等数十篇皆奥衍闳深与孟轲扬雄相表里而佐佑六经云至它文造端置辞要为不袭蹈前人者然惟愈为之沛然若有余至其徒李翺李汉皇甫湜从而效之遽不及逺甚从愈游者若孟郊张籍亦皆自名于时【墓志云先生之作无圆无方至是归工抉经之心执圣之权尚友作者跋邪觝异以扶孔氏存皇之极知人罪非我计茹古防今无有端涯浑浑灏灏不可窥校及其酣放豪曲快字□纸怪发鲸铿春丽惊耀天下然而栗密窈眇章妥句适精能之至入神出天呜呼极矣后人无以加之矣姬氏已来一人而止矣　今按知人罪非我计此句中必有脱误疑当云人知人罪非我所计　方氏附録程子曰韩愈亦近世豪杰之士如原道之言虽不能无病然自孟子以来能知此者独愈而已其曰孟氏醇乎醇又曰荀与□也择焉而不精语焉而不详若无所见安能由千载之后判其得失若是之明也又曰退之晚年之文所见甚高不可易而读也方之学者修德而已有德则言可不学而能此必然之理也退之乃以学文之故日求其所未至故其所见及此其于为学之序虽若有所戾者然其言曰轲之死不得其传此非有所袭于前人之语又非凿空信口率然而言之是必有所见矣若无所见则其所谓以是而传者果何事邪　今按诸贤之论唯此二条为能极其深处然复考诸临川王氏之书则其诗有曰纷纷易尽百年身举世何人识道真力去陈言夸末俗可怜无补费精神其为予夺乃有大不同者故尝折其而论之窃谓程子之意固为得其大端而王氏之言亦自不为无理盖韩公于道知其用之周于万事而未知其体之具于吾之一心知其可行于天下而未知其本之当先于吾之一身也是以其言常详于外而畧于内其志常极于逺大而其行未必能谨于细微虽知文与道有内外浅深之殊而终未能审其缓急重轻之序以决取舍虽知汲汲以行道济时抑邪与正为事而或未免杂乎贪位慕禄之私此其见于文字之中信有如王氏所讥者矣但王氏虽能言此而其所谓道真者实乃老佛之余波正韩公所深诋则是楚虽失而齐亦未为得耳故今兼存其说而因附以狂妄管窥之一二私窃以为若以是而论之则于韩公之学所以为得失者庶几其有分乎】
　　赞曰唐兴承五代剖分王政不纲文弊质穷防俚混并天下已定治荒剔蠧讨究儒术以兴典宪薫醲涵浸殆百余年其后文章稍稍可述至贞元元和间愈遂以六经之文为诸儒倡障隄末流反刓以朴刬伪以真然愈之才自视司马迁扬雄至班固以下不论也当其所得粹然一出于正刋落陈言横骛别驱汪洋大肆要之无扺捂圣人者其道盖自比孟轲以荀况扬雄为未淳宁不信然至进谏陈谋排难防孤矫拂媮末皇皇于仁义可谓笃道君子矣自晋讫隋老佛显行圣道不断如带诸儒倚天下正议助为恠神愈独喟然引圣争四海之惑虽防讪笑跲而复奋始若未之信卒大显于时昔孟轲拒扬墨去孔子才二百年愈排二家乃去千余歳拨衰反正功与齐而力倍之所以过况雄为不少矣自愈没其言大行学者仰之如泰山北斗云
　　附赵徳文録序
　　昌黎公圣人之徒欤其文高出与古之遗文不相上下所履之道则尧舜禹汤文武周孔孟轲扬雄所授受服行之实也固已不杂其传由佛及聃庄杨之言不得□其思入其文也以是光于今大于后金石燋铄斯文灿然德行道学文庶几乎古蓬茨中手持目览饥食渇饮沛然满饱顾非适诸圣贤之域而谬志于斯将所以盗其影响僻处无备得以所遇次之为巻私曰文録实以师氏为请益依归之所云【实或作□】
　　附欧阳修记旧本韩文后
　　予少家汉东汉东僻陋无学者吾家又贫无藏书州南有大姓李氏者其子彦辅颇好学予为儿童时多游其家见有弊筐贮故书在壁间发而视之得唐昌黎先生文集六巻脱略颠倒无次第因乞李氏以归读之见其言深厚而雄博然予犹少未能悉究其义徒见其浩然无涯若可爱是时天下学者扬刘之作号为时文能者取科第擅名声以夸荣当世未尝有道韩文者予亦方举进士以礼部诗赋为事年十有七试于州为有司所黜因取所藏韩氏之文复阅之则喟然叹曰学者当至于是而止尔因恠时人之不道而顾已亦未暇学徒时时独念于予心以谓方从进士干禄以养亲茍得禄矣当尽力于斯文以偿其素志后七年举进士及第官于洛阳而尹师鲁之徒皆在遂相与作为古文因出所藏昌黎集而补缀之求人家所有旧本而校定之其后天下学者亦渐趋于古而韩文遂行于世至于今盖三十余年矣学者非韩不学也可谓盛矣呜呼道固有行于逺而止于近有忽于往而贵于今者非惟世俗好恶之使然亦其理有当然者故孔孟惶惶于一时而师法于千万世韩氏之文没而不见者二百年而后大施于今此又非特好恶之所上下盖其久而愈明不可磨灭虽蔽于暂而终耀于无穷者其道当然也予之始得于韩也当其沉没弃废之时予固知其不足以追时好而取势利于是就而学之则予之所为者岂所以急名誉而干势利之用哉亦志乎久而已矣故予之仕于进不为喜退不为惧者盖其志先定而所学者宜然也集本出于蜀文字刻画颇精于今世俗本而脱缪尤多凡三十年间闻人有善本者必求而改正之其最后巻帙不足今不复补者重增其故也予家藏书万巻独昌黎先生集为旧物也鸣呼韩氏之文之道万世所共尊天下所共传而有也予于此本特以其旧物而尤惜之【泉本云吾少居汉东年十五六时于里人李尧辅家见一弊筐弃在壁角中有故书数十册因得韩文于其间皆脱落无次序吾畧读之爱其文辩而意深当是时学者方作时文天下之人无道韩文者予亦将举进士以觖禄利未暇学也遂求于李氏而得之以归补次成秩而藏之数年始及第遂官于洛而得师鲁与之游因出韩文而学之自后天下学者亦稍稍近古吾家所藏书万巻然独韩文最为旧物君为吾爱惜之可也　今按泉州本乃汪彦章所刻此序独与诸本不同不知何据其所谓君者又不知为何人也今并存之以俟知者】
　　附苏轼潮州韩文公庙碑
　　匹夫而为百世师一言而为天下法是皆有以参天地之化闗盛衰之运其生也有自来其逝也有所为矣故申吕自岳降而傅说为列星古今所传不可诬也孟子曰我善养吾浩然之气是气也寓于寻常之中而塞乎天地之间卒然遇之则王公失其贵晋楚失其富良平失其智贲育失其勇仪秦失其辩是孰使之然哉其必有不依形而立不恃力而行不待生而存不随死而亡者矣故在天为星辰在地为河岳幽则为神而明则复为人此理之常无足恠者自东汉以来道丧文异端并起歴唐贞观开元之盛辅以房杜姚宋而不能救独韩文公起布衣谈笑而麾之天下靡然从公复归于正盖三百年于此矣文起八代之衰而道济天下之溺忠犯人主之怒而勇夺三军之帅此岂非参天地闗盛衰浩然而独存者乎盖尝论天人之辨以谓人无所不至惟天不容伪智可以欺王公不可以欺豚鱼力可以得天下不可以得匹夫匹妇之心故公之精诚能开衡山之云而不能回宪宗之惑能驯鳄鱼之暴而不能弭皇父镈李逢吉之谤能信于南海之民庙食百世而不能使其身一日安于朝廷之上盖其所能者天也其所不能者人也始潮人未知学公命进士赵德为之师自是潮之士皆笃于文行延及齐民至于今号称易治信乎孔子之言君子学道则爱人而小人学道则易使也潮人之事公也饮食必祭水旱疾疫凡有求必祷焉而庙在刺史公堂之后民以出入为艰前守欲请诸朝作新庙不果元祐五年朝散郎王君涤来守是邦凡所以养士治民者一以公为师民既恱服则出令曰愿新公庙者听民讙趋之卜地于州城之南七里期年而庙成或曰公去国万里而谪于潮不能一歳而归没而有知其不眷恋于潮也审矣轼曰不然公之神在天下者如水之在地中无所往而不在也而潮人独信之深思之至焄蒿凄怆若或见之譬如凿井得泉而曰水専在是岂理也哉元丰七年诏封公昌黎伯故榜曰昌黎伯韩文公之庙潮人请书其事于石因为作诗以遗之使歌以祀公其词曰
　　公昔骑龙白云乡手抉云汉分天章天孙为织云锦裳飘然乘风来帝旁下与浊世扫秕穅西游咸池略扶桑草木衣被昭回光追逐李杜参翺翔汗流籍湜走且僵灭没倒景不可望作书诋佛讥君王要观南海窥衡湘歴舜九疑吊英皇祝融先驱海若藏约束鲛鳄如驱羊钧天无人帝悲伤讴吟下招遣巫阳犦牲鸡卜羞我觞于粲茘丹与蕉黄公不少留我涕滂翩然被发下大荒









　　原本韩集考异巻十
