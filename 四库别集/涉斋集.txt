　　钦定四库全书
　　涉斋集卷四　　　　　　　宋　许纶　撰七言古诗
　　次韵转庵读中兴碑
　　千秋金镜唐元龟苞桑镜见龟灼知女主为祸已云惨天寳之乱尤危疑九龄早悟绸缪诗其奈哥奴基棼丝外人何得与家事旋闻潜纳河洲雎席夸禄儿李裴和助桀为虐防乗危趣之使乱果为谁张廵庙哭祗涕垂髙将军固非逺虑掉头肯和金刀篪四镇休罪髙仙芝张垍早措平章辞望贤宫中例忍饥金刀胡饼方効竒事有至难已言之贼心包藏久窃窥春秋知我盍罪我监国引嫌孰维持顔笔劲节霜筠似元文秋月华星如
　　次韵袁尚书同年巫山之什
　　我本山泽之臞姿岀处相较黠与痴生当浙东岩壑地闲觉壶中光景迟井蛙敢从海若语鴈荡断谓天下竒一从天柱想突兀便觉屛嶂排参差盍归乎来归未得今吾非故吾何之南官祝融常在望北征太行长相随防欲拓开令混一虽媿力乏犹忘疲故人将指镇巴蜀大江扬舲张虹旗经行先须实古锦及境方要褰赤帷阳侯似知公得句吴榜自舞山折枝有客忽传巫山髙长安不复纸价低阳台从昔夸词赋大夫无乃姑戏嬉山川合因云祀神明何得防渎为牵牛织女夸自古小姑彭郎讹一时三复新诗有如此尽洗遗恨从今兹蜀道虽云在天上政誉已逐诗声驰世情向背南北阮人物好丑东西施愿君沧溟恢宇量听彼缾罂居井湄已为下戸蠲逋赋更要全蜀俱信眉长安父老久延颈关外饟餽寛张颐寂寞恐有尚白留落得无素染缁规橅久矣欣济济民俗定尔臻嘻嘻公归得政公何疑勿为风月镌峨嵋归来要续峿溪颂已赋中和宣布诗听刘念九丈二姬歌所和醉时歌明日亦次韵送似时已三鼔
　　边头幕府文书省功名之心灰似冷老去英雄髀生肉功名之心死未足中原有土尚沦金中原有民惟戴宋天开地辟防有日竹头木屑宁无用男儿信命人见嗤命轻于山重于丝未肯身同草木腐径欲名与天壤期行藏我何有交友勿复疑躬行即吾道归求有余师和气冲融自斟酌荣枯不逐花开落物理天时信有终云虽岀岫终归壑未须髙卧百尺楼未须束春秋阁夫子适去还适来无波古井生青苔我独不归何为哉渇心已觉飞黄埃长鲸未骑且扪虱不妨随意芬浮杯
　　田家秋日词
　　晚禾未割云様黄荞麦花开雪能白田家秋日胜春时原隰髙低分景色寒栗挂篱实累累角田已收枯豆萁芋魁切玉和作糜香过隣墙滑流匙牧童牧童罢吹笛领牛下山急归吃菜本未移麦未种尔与耕牛闲未得
　　晚田黄雀词
　　黄雀不知来处所或云海化或蛰土秋至晚田拾禾黍投身不知入罔罟十中八九不计数黄雀之死孰怜汝汝不如搏谷并布谷又不能快活催麦熟农夫辛苦耕无功食其禄无功尚可那无厌腹饱果然犹不足呜呼一年三百六十日常时安在今时出安得山间野谷生石田与汝饱死终天年黄色雀还可怜
　　次韵陈伯寿食黄雀有感
　　嗟哉黄雀力命微譬彼食言安能肥乃欲身与天壤期沕穆造化闚缄机以时啓蛰安居卑蛰久啓晚见者稀不耕而食乘三时晚禾欲熟堆农扉就田恣啄充久饥来时千百漫天飞惟欲蔽翳朝阳晞似霏微疑复非此时得计压稻枝腹饱果然不思归【案下一首次韵酬转庵此下尚有肌字一韵此脱去】岂知时与命相违投身入网分所宜鸡肋犹怯尊拳挥汝軰么麽将安之螟螣害稼古实讥嗟哉黄雀全无知大似爝火凌朝晖炙之醢之争称竒谁念物命聊依依黄雀何责复何悲夷齐饿采西山薇不尔吸风何活为顔子箪食其庶防祗令瓢饮将谁欺霜露舒惨相恩威螳蝉小大遂黠痴人为物灵贤则希比物丑类姑释疑螽斯岂得比后妃钧之三成君父师法当授命宁避危有益于国身何亏我欲与雀排重围
　　次韵酬转庵
　　南浦太丘潜少微非隐非吏嘉遁肥转庵相与菊花期黄雀乃得诗发机诗则髙矣物甚卑物惟所遇知音稀黄雀幸甚逢斯时菊因东篱桃左扉唫成虽佳不疗饥黄雀头颅万里飞两语如露蒙晨晞后人往往悟昨非转庵识破花拈枝勘遍诸方漳南归爱诗爱字沦肤肌知我愈觉成相违同病亦谓投闲宜老婆心切一手挥长篇险韵铸岀之涉斋自讼识评【去声】讥不待见闻方觉知覆盆一旦遭赫晖平生此叚诚大竒愿言稽首长归依为能忍辱偏慈悲东山久别思蔷薇生处放熟非过为岂须圉圉才见防宁受校人当面欺诗坛受降曽怖威牀头置易甘成痴虽匪顔徒窃愿希今见菊花更不疑牵聫黄雀为匹妃【作配字】南浦柏梁一字师转庵拨动关棙危琴鼔不鼔无成亏前言戏解小郎围
　　徳久送沙噀信笔为谢
　　海物惟错羣分命并海馋涎为物病采拾烹煮如撷蔬岂念含灵钧物性就中水母为最蠢以虾作眼资汲引虾入罔罟自不知水母浮悠亦良窘其间墨鱼工吐墨以墨自蔽潮水黒潮来舟人如拾块贩者填街卖乌贼沙噀噀沙巧藏身伸缩自如故纳新穴居浮沫儿童识探取絫絫如有神钧之并海无所闻吾乡专美独擅羣外脆中膏美无度调之滑甘至芳辛年来都下为鱻囿独此相忘最云久转庵何自得此竒惠我百軰急呼酒人生有欲被舌瞒齿亦有好难具论忻兹脆美一饷许懴悔未已滋念根拟问转庵所从得访寻不惜百金直岂非近悟圣化诗望兹尤物令人识绿衣在旁忽冁然蝤蛑取笑却可怜
　　再用韵谢德久见和
　　人为物灵钧受命物本于人无诟病圣逺庖厨存此心诗咏虫鱼明物性沙噀入咏诚蠢蠢因之演雅聊援引此軰已分泥涂辱吾侪忍加汤火窘乌郎自乌墨鱼墨如虱处髪不知黒锁管寄车墨者流书契岂皆能作贼牡蛎分房巧芘身雉蛤移种陈接新君孕玉自撑拄蠙氏采月为精神西施有舌话前闻老婆之牙岂同羣螯属黄中膏具美螺族青岀味作辛蚬蛏蚶蛤殻为囿相濡以沫期耐久自为锅釡使受烹宁落提擕死于酒子产校人从肆瞒流水长者功难论寄声海上钓鼇客鼇动恐伤大地根满船月明何所得意不在鱼钩自直潮来忽见驾山来个解吞舟人不识有客闻之为骇然人鱼更擅将谁怜
　　次韵监簿弟惠乌髭药有诗
　　漆城容可为防室髪白何由黒于漆但闻拔白成斑句安得反老还童术嗟予同气仍同心怜我年侵雪更侵尔年少我尚余纪我髪纵秃当投簮顶如赤壶已无二君有良方诚已试正使缁鬓犹能华未免种须逢见戏我髪非病心合医心白髪白无已时欲将心来烦汝黒且图百问百不知
　　再次韵酬答
　　弟官辟廱隣藏室肤如凝脂眼如漆人言自是仙中人何乃反求还白术少年苦学知苦心心为髪根宜早侵黒间见白犹堪镊白旣还短难胜簮我老闭门师不二病足挛拳百药试草尚白从客嘲摅尾奋鳞任賔戏我闻医国为上医子方诚良盍济时百二之名殽函固谁与问津君当知
　　杨似勲许恵丹砂
　　双矑炯炯朱成碧两鬓星星尚白丹砂入地长黄芽苍顔幻得婴儿色了知色相无定形造化于人亦儿剧蓬莱三山何渺茫内景黄庭犹凖的怀璧其罪彼何辜资盗以粮渠自贼西州九转得竒功媿我闻名未曽识小人有母垂八十步履轻便自畴昔今年一病起衰容分明只得丹砂力九顿首拜三叹息什袭藏之愿无斁日引月长余防何神夺鬼偷疑暗掷间者从公有天相啓閟抽关话竒特便祈公赐公许之归语老亲感填臆膝行欲请还踧踖盛事不应相趣迫三沐三熏课长句句岂能神公自德
　　杨丈既惠丹砂数种再用韵敬醻
　　鹊鹊飞来动林碧喜声楂楂鵶鵛白宗伯怜予反哺情遣赠金丹光五色先生上医已医国敌国长城贤季剧胷次经纶有凖绳壶中消息有端的地行在在即神仙世上营营自蟊贼一编黄石岂容窥九籥丹经应黙识未许骑鲸游汗漫已约据龟论夙昔嗟予闻道了无功粗识事亲惟竭力苦乏大药从人覔数溷宁能无厌斁先生乐施微少靳变化丹砂犹米掷得陇望蜀安敢料和章更枉珪璋特名臣奏议得精本并与寒窗资省臆有亲可娱书可读归养可期非怵迫媿无好语醻少分昨夜春官长隂德
　　以端研送郑景元同年
　　贵公寳研如寳璧书生摩墨但摩石有文无研正不妨有研无文亦堪惜渐老祗愁才力尽片歙拳端宁不靳吾家面様什袭珍色如马肝肤理润昔言眼为石之病此论不公吾有证星辰在天珠在渊此石睛光鸜鹆莹文字之祥吾敢颛郑侯一见心拳拳百年石交吾与汝更有甚者吾当捐儿曹旁观俱唧唧儿曹莫痴翁岂失郑侯自有无价珍持献于人吾惴栗愿侯珍研如所有少时光芒须逼斗防看落笔中书堂却试玉堂挥翰手又次韵转庵用食黄雀韵賛叹邓长孺曩得予端研邓为转庵甥方在疚
　　论研当考石精防观人岂计体瘠肥歙溪入浙无淹期刷丝罗纹如岀机比并端坑终品卑就中古端见尤稀难得已叹承平时长绳束腰下岩扉宿粮腰畔不捄饥凿深泉眼迸若飞浸淫竟日无光晞轻生重石不悟非石工传业犹孙枝我售古璞千金归璞虽云石玉为肌信手得墨无拒违事忙行草取次宜才衰笔老无发挥顷见邓友辍赠之质粹材美不可讥契家有子吾所知文章光熖期腾晖不妨怪怪仍竒竒酷似牢之惟舅依嗟嗟尚怵霜露悲循陔自苦躬采薇读礼以外将胡为力学报亲其殆防【案食黄雀韵此下尚有欺字威字二韵今脱去】学非有厌书非痴有志于上皆可希彤庭对防决大疑制草说命周南妃玉堂从容有余师古来孽子操心危勉旃无令一篑亏万钉要看黄金围
　　驯熊叹
　　兽名曰熊本逸才啬夫教之驯若孩开槛当街作险戏寻橦旋筵能千囬负戴蹲跠时防睒忽然逸岀渠亦敢啬夫当之作人立嗟尔勇气终坎防问云初教本无法祗是豚蹄趂饥乏说似连营饱食人努力边头厉戈甲
　　射鹰行
　　圣作桑弧男子志矢人伤人岂吾事五陵少年狭斜游柘弹金丸矜垩鼻一朝折节臂良弓腰身不动马如风背弯团月无留意秃鸧老鹰应坠书生忍饥犹努力夜夜孤灯腕寒石等闲拓手石五余真是无心事书策诗书岂不关时须寄语悠悠年少儿一鹰一寻常事正要尺棰鞭羌夷
　　悯牛行
　　牢牛得肉那忍吃匪论阳报谈隂德忆牛初生成犊时随母耕田眼先识茧栗渐长初胜犂脱轭项间染能赤一行错误随后鞭习得犂行如界直耕来耕去禾稻成得闲放食行田塍稻秫掠嘴不敢食自齧枯草甘如饧马终蒙帷犬蒙盖牛岂无功遭横害
　　舁石行
　　沙河塘路飞晴泥夹道睨立如鳬鹥千夫舁石自何所相以柝节当鼓鼙一夫流喝相和答声与步应如采齐观者局蹐汗通下彼独闲暇轻如携此石非是装玉砌此石非是筑金堤不为文陛仪禁卫定作□础承榱题俨然一柱方峙立何者偃植为拱枅呜呼自昔良工心独苦大材小用俱难取
　　素丝行
　　氷盆缲丝千尺长雪花玉色无晶光机声札札逐羲御百襄一一输文章素姿已是随时贬妖茜娇蓝还防染东邻巧妇鬬痴妍对刺文禽相掩冉衣裳颠倒那得知但见新行胜旧时倡优却得被后饰汉庭只集书囊帷君不见古来志士多惨戚古貌古心少顔色
　　观奕篇
　　秉烛随者明奕棋观者精观者未必髙于奕只是不与黒白同死生天上神仙何所争亦复于此未忘情樵夫柯烂忽猛省却与棋仙作机警千古未尽一局闲岩草岩花自凄冷呜呼圣主不弃刍荛言奕棋复岀亦必资傍观
　　古栢行
　　太华山头有古栢宿柯成铜根化石自从出地受雪霜直到于今防千尺向来移种向中州挽之不动艰万牛根连圃渗七泽鳯凰将雏鸣上头春草寒花防衰歇枯蔓朽株风屡拔岿然此栢安如山匝地清隂覆椒樾不辞孤立成大厦匠石踌蹰少须暇
　　卖花行
　　缃桃绯杏琴心叠睡起海棠收醉颊麝煤输彻锦薫笼金脂染就来禽帖姚家魏家苦畱春花信未先红一捻卖花老翁正自痴预喜荷钱出小池却恨身非殷七七一日之中成四时不念书生抱孤节昨夜东风长华髪










　　钦定四库全书
　　渉斋集卷五　　　　　　　宋　许纶　撰七言古诗
　　次转庵寄用坡公赋梅韵
　　一夜酸风惊拉槁雪压茅檐欹欲倒孰知寒谷自能春鬬坼琼枝故相恼两年旧隠住容成耐冷冲寒起常早透牕疎影眠未佳拥被孤唫诗易好别来问讯迥相忘养就苔文从不埽诗人云逺嵗云暮自插一枝怜鬓老孤山在望不可到惆怅余香委芳草谁邀配食水仙人长笛横吹倚苍昊
　　次韵胡伯晖喜王簿移梅
　　水南梅花光似雪扑地香风喷鼻裂诗人不来嵗华晚寂寞岩扃那忍折一朝移向凌风前雕栏碧甃生寒烟聘以新诗夀芳酒洗空遗恨春溅溅住山多时识幽洁行到防边忽凄咽故园萼緑正相思冷却东臯半犁铁仇香种梅已开而出乡未归再次伯晖韵
　　忆醉江南枝上雪爱词人把罗巾裂篇成皓齿发琼姿酒尽貂裘堪当折如今消得督邮前期会纷来閙似烟故人一枝久寂寞新愁万斛谁洗溅仇香有意移芳洁索笑不来空哽咽幸自花开君不归一夜孤根冷如铁
　　欲雪懐度云新种梅三次伯晖韵
　　朔风动地天欲雪涧厎孤松定皴裂忆梅已觉肠九回赋诗敢爱肱三折帘疎香细度云前想见娟娟媚晚烟主人吟哦伴幽独醉墨不惜花袍溅人与寒枝共修洁未遣调羮笛休咽贩马江头得句回踏破蟾光敲镫铁次韵诚斋醉卧海棠图之什【绘放翁醉帽堕地】
　　海棠宁莫种种须千万株濯锦江头锦漫谷斧斤不赦如薪枯乍逢樵人莫逢杨氏女遗恨年年泣朝露杨氏自媚昭阳宫海棠自映扶桑树山城幽独逢坡翁一洗千载尘埃蒙张园锦障人所惜醉里防花尽英特酒满衣襟花满裳只许茶铛近笔牀顾影鬅鬙醒还卧乌巾正堪漉白堕只恐明朝雨霏霏花雨征帆各自飞休论长篇与短韵且与春风写音问此人此句皆可图底须紫凤并天吴
　　次韵诚斋饮张园放翁酹酒海棠花下
　　九霞觞翻湿云幄羣仙防指嫌轻薄海棠枝上管春晴醉魂未醒来层城风姨妬吹银烛灭明月飞来更竒絶急须巢饮添烛光今日绮霞明日雪濯锦江头识放翁翁令对花羣玉丛试浇以酒添花晕是酒是花君试问
　　次转庵榴花韵
　　良辰竞渡常伛指爱花颂花奚谤毁年年五月见红榴重着赐衣怜杜甫佳节有名名不去阅甫逢辰何自苦薄俗传讹成力竞作戏轻生为酒使惆怅刘郎击节词招屈亭前但流水明当链镜非常规我辈持觞宁越矩只为榴花饮亦佳况是转庵唫入髓浮花浪蘂竟何为秾艳芳心诚可喜不应寂寞负澄鲜同社聨翩须记取相期竟到无何乡徙倚更约凭虚子
　　再次转庵韵
　　安石移根烦使指花蹙红绡谁擘毁封姨妬作阿醋呼同调何殊申及甫肯怜颠倒落绛英只觉韩公用心苦流传午节遂成例萱草戎葵并驱使真能染却白云殷灵囿鲜繁金谷水诗人爱节因爱花射团防缀追前矩炎官链丹成绛雪獭胆分杯凝赤髓谁言不似舞裙红色相异观特私喜防化精神欲然句晋宋风流坡独取鄙哉摘实儿女见却要缾罂结多子
　　再次转庵催结局韵
　　赋花必花指喻指花若堪谀亦堪毁转庵赋梅工赋影只竟吕刑元是甫节逄五日赋榴花拟别甘酸亦良苦犹之论画先论形形似丹青谁不使岂知雪里有芭蕉满壁沧溟本非水方臯相马羣自空梓匠挥斤风即矩续弦何处覔鸾胶起死底须求凤髓榴花可翫不可食昌歜无甜人自喜肯将粉泪匹红巾眼髙一世坡仙取花事方殷催结局还许殿后吟些子
　　同转庵诸人筠斋赏荷花次转庵韵
　　一笑筠斋同集客眼防荷花笑中坼未説赏花先赏叶破晓清香晨竟夕了知出水非雕饰乍觉临流似涂泽多情落日助酣红争媚清漪动寒碧其间得意谁最多几个文禽不容只锦鳞似梭跃流黄雨盖如镕倾大白同社持觞聊破戒行令传花非俚画昆明撑舟真锦渡太华如船俨仙籍明朝定尔传新篇今日褎然有诗伯诗来忽起西湖思我辈已觉蓬莱隔忆曽画船作夜游亲听菱歌和露摘南髙北髙只在眼长桥短桥频泛宅挂冠神武吾盍归奏篇未央君盍适便应献防取貂蝉焉用孤唫和蝼蝈功成五湖有成例全赐西湖底分擘回视筠斋乃坳堂岂须更许渔争席红莲緑水姑相娱明月夜光成浪获当暑清风诵三过真是防清冺心迹
　　再次韵
　　急雨撒珠泣渊客疾风卷荷波涛坼须臾雨过即风休但有水香浮月夕水到飞霞几断港安得红云藏薮泽儿曹问津本何有茭葑蒙茸填淤碧划开天宇镜面平荡漾渔舟自防只老慙数溷烦击鲜筠外栽莲供醉白客来意坐夜沈沈境以客重声籍籍清缨浊足随去取水寛地窄易区画转庵夙昔董诗盟同社歌呼剧欢伯婆娑得句俄朗吟欵乃答声非夐隔乃知神语天亦相仍使菱歌夜犹摘着身胜处即氷壶混俗静中无火宅我虽爱唫无好句其奈处闲聊自适未能汗漫据龟蛤何补官私响蛙蝈天籁自鸣忽闻蝉众作俱喑推巨擘恍思南塘香百里拟防具区帆一席更唫赏实起馋涎细剥莲蓬珠贝获不如藏六守筠斋水落霜枯且投迹
　　次韵才叔赋菊屏
　　宾主铛坐成三丁以菊分题君得屏两屏夹立君中坐君其吉兆当屏星化工开花等儿戏园子结花象物形宗英乗船正荡漾而我对塔方岧亭人幸似花同臭味花亦与人共芳馨菊潭之水明且清楚畹之英驻而龄细思杜老防谁健争似刘伶终不醒男儿闻健且饮酒良辰莫作痴冻蝇
　　五言律诗
　　绍熈改元早起
　　元日好天气侵晨供佛灯生逢大庭氏闲作小乗僧报主须身健勤家且夙兴一贫容易饱四海愿丰登
　　元日
　　新受开禧嵗难逢庆防辰感恩沦骨髓无力报涓尘抱瓮供春事加餐作幸民屠蘓须满引且愿病离身
　　元日简转庵
　　遥想潘夫子元正免立墀已倾新嵗酒未和隔年诗老色长欺鬓春风不肯丝人言金可作宁惜草堂资
　　次宣甫用转庵韵赋惜春懐转庵
　　气合桑舆友才推屈宋衙留春无上防作意惜残花葭倚终慙玉蓬生正倚麻陶溪人逺室漳浦客思家
　　次韵转庵书懐
　　应节何妨俗伤春已是翁百年谙社酒万里忆郫筒话旧肱堪折追欢袖畧通潘郎久不见妙语想苹鸿
　　秋思
　　秋色已彊半秋光才较清卷帘为月地入户得潮声萤度催儿课蛩吟觉妇惊起防河汉畔星象湿晶莹
　　次韵常之秋日郊居十首
　　秋日郊居好风光属散人雍容观物化潇洒任天真菊好芙投老杨疎栁效颦飞翻防两蝶喜得自由身田里逢年嵗江山浄物华栖粮供野雀输赋答官蛙觳觫眠穰圃龙钟卧酒家不须听击壤平世此何加年光本尅期秋闰似移时断鴈余新绠残蝉泥旧枝黄华随露展乌帽受风欹预有登髙兴秋风入梦思穷巷家何隘秋郊景自舒草涂飞蚱蜢蓼岸防舂锄鰕菜通潮信鱼蒲傍海居饭亷称栁市别业计非疎寄种侪孙稻株株欲竞齐年丰催酿螘夜半想闻鸡野老同杯酌忘形絶町畦虽无花泛水终恐世人迷渉世味何疎师心道与俱古风诗入律逺景句成圗一语中标的千篇徒嗫嚅秋光照轩豁我辈未囚拘学阃难优入诗堂仅许升百年从皓首一醆爱秋灯次第挂冠老晨昏有发僧未能逃兀兀只欲任腾腾龙翔江上水万折只朝宗依倚惟危槛扶持有短笻秋山成自献落日为谁容临眺余嘉菊重阳酒自供诗分縁稼穑别墅故人多又过中秋闰无如明月何违离増寂寞衰病废唫哦十首撩人甚重翻古井波覔句无新语懐人有故情归音苏酒渴诗法酿秋清近种芙蓉发低铺锦绣成虽赊新瓮熟腊醖待同倾
　　次韵吴季行秋懐
　　弹冠惊野马束带响吴钩意逺秋多思诗清语过愁君当仪省户我合老林丘何日苕溪上相从不系舟
　　冬日邀友同赏
　　令温风有信林静叶无哗别种桃舒萼先期梅着花成蹊余屐齿索笑见檐牙未饮朝来酒何妨饭后茶
　　念九日早闻雪
　　去嵗一冬暖开春逾月晴伸眉来雨意变色起雷声摇动园林喜驩呼鸟雀鸣闲中多感激诗句亦生成
　　嵗除日见白发诗
　　四十明朝是俄惊白发新旧诗曽探借今语遂为真不恨身将老惟怜学转贫婆娑花县底谁复念安仁
　　除夜斋宿
　　老境慙年长斋居惜嵗徂难分阿戎炬只拥玉川炉夜雨知时落朝阳谪见无君王素修徳安意饮屠苏
　　新晴二首
　　入院余旬浃今朝始快晴才闻乌鹊语已有蜜蜂声到眼花枝暖粘须栁絮轻重门无个事诗意正关情宿雨居然阁顽云扫似开岚光湖上出霁色栁边来铃鸽抟风转筝鸢掣线回脩廊闲勃窣花影上苍苔
　　祷雨有喜
　　已用计然防犹烦傅説霖绵延三日往慰藉九重深柱础收余润摩围散薄隂何庸尸祝力圣主自诚心
　　次韵转庵喜雨二首
　　通夕闻鸣霤凌晨起炷熏映山髙见雨隔坞逺留云卢橘明金弹安榴染绛裙楼居堪防足终羡蝶飞纷榴绽千重束葵开一丈红为怜花寂寞却念雨溟蒙此去须时若相将喜屡丰闲中有忙事祗得挠邻翁
　　再次韵醻转庵
　　经梅多过溽转蕙拟吹薫山脚昏酣日檐牙晓堕云病忺添御裌笔懒习书帬那得惊人句聊将絶世纷万木稠新緑孤花委晚红山容随隠见云影度空蒙农老无嫌问人言不害丰破愁还作喜结句答邻翁
　　徳久雨迁鱼庄赋诗纵臾
　　漫雪蜗争席翻泥蚓近床不堪听鹳垤应喜得鱼庄带雨移行李携孥问野航西湖第一义佳句已难忘
　　再用韵答转庵
　　岚光趋泽笏波影漾湖床借竹欣移宅防花拟宴庄钟声来佛屋镜面济慈航莫便疎城市诗盟未可忘
　　再和二首
　　晴日烘船屋薫风傍笔床未穿三益径已想百花庄野火明僧寺樵歌度客航山头明月上酒兴故难忘城市从疎出何人独拜床不辞乗下泽久已厌康庄借屋欣凭阁临湖似檥航风波无用避端与世相忘
　　乡防游湖懐南床复次韵
　　名园乡党敬莫可致南床盛事聨千佛诸公竞一庄建侯期朔漠驻跸尚余杭报国平生志他年幸勿忘
　　再戏和转庵
　　孰裹经旬饭谁同夜雨床何妨散花女聊伴食鱼庄拟唤桃根渡还思范蠡航江湖真落手身世可兼忘
　　寓居
　　野水生洲面闲云傍屋颠钟鸣人已定月满句初圆花径经过少苔文长养便行藏随处是安用买山钱得东山居主人恋家不出因借戴希周渔乡居赋杂兴六首
　　借得渔乡住分明似水仙好山排座右明月到尊前挂防迎朝日飞霞带晚烟往来真自在易覔钓渔船借得渔乡住蟾光忽满轮金波随短棹银汉有通津几度中秋月今宵自在身一尊消得醉眼底欠诗人借得渔乡住心安即是家客来时举酒饭后定分茶野老从争席山童解献花扁舟随意坐不羡斗边槎借得渔乡住闲居气味长新霜浓淡白早橘浅深黄勲业锦囊句光隂寳篆香故人如访问宛在水中央借得渔乡住诗家物色宜苇声鱼拨剌竹影月参差风铎时成曲山童解答诗闲居多乐事惟有此心知借得渔乡住清霜已着秋丹枫如锦障黄菊似钱流物理观诸妄吾生等一沤得闲闻健好随寓且夷犹
　　次韵石谦伯山居
　　地僻人为胜居闲乐自知书声山响亮琴韵水逶迟为药藤修架因花槿结篱蓝田冷松竹那得久怡怡


　　钦定四库全书
　　渉斋集卷六　　　　　　　宋　许纶　撰五言律诗
　　次韵潘徳久借居西湖张氏园诗
　　竹居元为竹闻借箒湖阴齐物千言就巢枝一径深岚光开句眼虚籁试禅心赓得西湖咏何须更姓林
　　木园【并序】
　　木园创寄乐亭之外有浮香亭度锦桥吹云岭合肥求纪其事作五字律刻之柱
　　近郭梅根古临流野兴长结亭从寄乐隔坞得浮香度锦趋莲渚吹云映栁庄棠阴无可纪题作小河阳
　　次韵木緼之题挹爽书院
　　嵗月多歧路生涯几短亭归来故人眼相对旧时青诗带烟霞寄园知杖屦经预愁逃社去湖外沧溟
　　题江心寺
　　屹立中川屿江行结斗城千滩界岩下两塔涌波擎布地有沙涨中天惟月明清宵挠禅定端是棹歌声
　　舟行过沛城
　　人日晴还暖游丝舞复翻湖平开镜面岸静见芦根舟昔几畨过地今何处村沛城多美酒弭櫂一开樽
　　籴舟泊髙沙为境内所逐却泊天长
　　官薄谋先拙才疎食更浮抱关从委吏贷粟向河侯遏籴还逾境迎风更泝流百年俱逆旅处顺一虚舟
　　江行次外舅吾字韵
　　艣滑谁催汝山迎似唤吾意行从改岸瞑坐得还珠黄卷真如妳骚经未可奴霏微隔江雨昨夜湿菰蒲
　　阻风泊塘隂寨登四望山用前韵
　　行藏端在我富贵本非吾不是迷邦寳休云被褐珠官方邻厮役贤有隠佣奴所至何妨乐车轮未朽蒲
　　舟行得顺风再次韵
　　抱关真漫仕所好合从吾易乞髙霞佩难投明月珠飘蓬谙嵗月泛宅挈僮奴万事乗流耳殷勤十幅蒲
　　入淮
　　淮水限南北舟行洛水滨底须分尔界何处不吾民好在关河旧期来日月新片云无可翳岂待浄妖尘
　　端午日过左蠡
　　未识康庐面惟闻左蠡名一朝窥壮观五节记经行细把离骚读时将浊酒倾波涛元不恶风力更生成
　　诸暨道中早行
　　飞雪夜无声牕虚倍得明司晨鸡有误破梦蝶先惊何处吹烟湿谁行马迹轻篮舆吾未穏愧尔仆夫征
　　雪霁早行
　　蓐食挑镫晕篮舆破晓氛雪开千嶂日氷合一溪云久客年华度求官道力分还乡定春及物意觉欣欣
　　括苍道中次陈颐刚韵
　　山色随诗瘦波光际野空行装秋思里情话雨声中无补身如赘多愁鬓似蓬惟余沧海兴酒后忆郫筒
　　醻居甫登后山
　　人老东山隠春归北斗城精庐青嶂合华盖碧云擎落日不愁晚半蟾方接明端能数过访无惜夜车声
　　送钱大受帅广东
　　妙筭无遗防私忧有剧谈丰功期漠北小试见湖南暖席君何暇妨贤我甚慙诏将须尺一象可应魁三淮甸为寮日私钱奉令时同愞弱罢争忍碎烦为报国存忠赤逢人惜鬓丝相从又相别勲业迫男儿
　　送才叔乌程
　　铛坐萤牕夜肩随鹗荐年科名虽独后官业更无前剧县三千水修门尺五天秋风满孤防难驻处州船
　　送刘茂实赴连江丞二首
　　三山七闽右千竹二松间官地今为乐官名丞更闲【案此一聨不对官地今为乐句疑有误】离支明夏谷格磔响秋山收拾吟哦课湘中寄一斑
　　弈以旁观审书难掣肘绳一同兼利害贰邑易声称但使知贤令端为不负丞兹行子余事着语我何能
　　送潘才叔赴合肥録事二首
　　镫大寒牕夜声名弱冠年掇科君恨晚用世我奚先饷道曽争辟公车合荐贤圜扉聊鞠草幕府且依莲官业盘根见生涯破甑轻才堪当一面句可敌长城亲待平反笑时须慷慨清十连筹正逺三语意犹倾
　　送张説道县尉之官襄阳
　　一尉襄阳去三年别旧游烦君登岘首拭泪望神州勲业男儿事依违我辈羞为言贤府帅问讯橘乡侯
　　送薛子明赴歙县尉二首
　　家世聨三凤才名擅一防诗章谢池草经术董生帷雁塔题名近龙门防额迟一官聊一尉民事是良医新安今太守癸未昔同年老手亲师范良规得吏筌径须如渭尉切勿效梅仙闲暇何妨学科名是世传送陈伯夀之子仲至迎侍赴嘉兴秋官
　　檇李官为李春风饯此行义方非禄养祖武是家声画诺须三语哀矜在一成黄堂应坐歗执别寸心倾
　　潘茂和才叔逺访雨后饯别
　　连璧逺相访断金情有加不因鱼抚铗自是客思家好雨知人意深杯艳烛花今宵真语别孤屿在天涯许种飞霞竹仍求瓯浦梅思乡常梦寐报国乏涓埃玉叶裁云脍榴花染雪醅朝三吾巳定谪百便来归
　　送术士吴国材诗【并序】
　　国材本名家子以术行于都下县从之【案县从之句难解疑有脱误】国博同年有诗送其行亦次韵
　　自昔名家子于今卖卜翁亲逢黄石老曽验黒头公无术自毉命有竒只堕空吹嘘吾岂敢怜子又西东
　　次韵洪莘之太社真率之集三首
　　畴昔三洪并声名四海知灵光一老在鸑鷟九成仪近有同朝喜今无逺室思双瞻最良誉合瑞圣明时鼎来那有説铛坐太无哗击缶聊三奏吹壎信一家劝时几礼醵真率胜笾加老媿诗无律新篇极叹嗟诗翁甘独殿我辈岂其班爝火自不息斤风祗似闲秋容蟾桂里归梦雁芙间物理因诗悟新来豹一斑
　　和人见寄
　　一别三年久无书堪往还自怜供吏役长羡似僧闲契阔诗情在提撕鬓影斑敲门湖上寺居士已开山
　　和才叔次韵
　　闲中宜可乐病外复何愁块坐疑三刖朋来散百忧琴弹欣改调缾罄喜归谋岂复行藏计终朝只倚楼诗社久疎索唫牋殊涩悭遥怜疑落落近喜复斑斑桞宻莺酬答花深蝶往还春光顿如许人事苦相关
　　次韵甄念八丈监簿诗
　　忆昔忘年旧惟公不我遗分携频问讯握手屡哦诗尘世千年梦仙家一局棋得闲闻健好振古只如兹
　　次韵广文锁试出院寄似
　　校文花事过无句到苍苔芍药翻新砌酴醿浸古罍竹枝歌唤起春草梦惊回亦许山中老相容和朅来同年防拜三茅不及与呈袁侍郎同年
　　地秘三茅胜班髙玉笋明昔年同日喜共拜一阳生造化何劳补弥文竟自成梅花开句眼争得不关情
　　寄潘徳久
　　新雨不可待故人犹作疎有方能煑字无策与脂车洒地亲霜簟敲冰想玉壶端能乗月过重赋碧芙渠
　　懐郑仁叔
　　近有河鱼疾曾烦旧雨来又成三日别未觉百懐开气合嗟同病情亲忆把杯西湖荷盖底谁遣画船回斗大楼居窄林深客思长雨凉欣破甑风急凛垂堂倚禄生涯拙忧时鬓发苍向来遮日手秪合钓沧浪
　　病足少蘓次常之韵三首
　　挛拳尊足苦伸缩楚囚声药甲新条在毉科旧贯盈百年防脚健万事一沤轻独恨忘形友终然少合并休从詹尹卜数亦不难通寄禄逾三品论才祗下中器欹终必覆药裹漫成丛痼疾元来有惟知酒有功蓝田纡古句令我好懐开未敢为琼报何从引玉来蒲萄江涨醁桑落瓮留醅栁市人归未随潮蚤晚催
　　三次澄鳞韵喜闻捷音
　　昨夜灯花喜今朝吉语新犂庭真破竹入境若无人何力禆洪造擎拳爇宝薫从今愿诸将献捷日频频
　　四次闻捷韵
　　身闲偏蚤起边报逐朝新诸将休轻敌中原尚有人定须申挞伐安得杂莸薰秖媿浑无补空歌捷咏频
　　闻捷五次转庵韵
　　周厯绵绵逺汤盘日日新恭闻哀痛诏愤激老癃人报答带仍砺英雄沐更薰衰年扶杖听折屐敢辞频
　　转庵催结局六次韵
　　汉仪重覩旧秦暴尽更新应是天亡敌从知国有人乾坤大开辟华夏一陶薫收到昆仑北诗应快李频【案闻捷诗应有六首今遗脱第一第二祗存四首】
　　和转庵与洪共之説诗谈禅之什
　　铛坐听清话鼎来宜笑哗诗谈五字律禅説一枝花未肯传衣鉢先须借齿牙老婆心更切黄檗正栽茶又再和转庵且置诗话聊答説禅之什
　　见性元非説传心岂得哗三更亲受法五叶自开花虽遇夺衣岭终摇度艣牙要知观自在不异鸠盘茶
　　又复次韵为醻答説禅偈言
　　宻传当正受谛听勿髙哗要结菩提果须开顿悟花祖师禅上阵大将拥髙牙赴了斋时饭大家同吃茶
　　次外舅遣侍人韵
　　关中萧相国江左管夷吾人仰髙山石心宜赤水珠登临捐妓女书札付官奴妙得安心法绳床底用蒲
　　再次外舅韵戏呈舍人叔丈
　　接栋兄过弟忘懐汝与吾纒头新办锦买笑近量珠怒释泥中婢欢全膝下奴使无驱豆法亦合赌摴蒱
　　次外舅闻字即事韵
　　蘧瑗行年化宣尼耳顺闻声名昭白日富贵薄浮云天子方尝胆中原未静氛加餐为时起礼乐不徒云
　　再次韵并呈舍人叔丈
　　过访邻墙近歌呼隔屋闻江收梅熟雨川暎蘂红云把烛杯仍艳交谈篆接氛盘洲余醉墨吾亦欲云云
　　再次闻字韵
　　船屋香留润衣篝冷却闻晚山新见月别浦宿藏云嵗月催人老江湖浄世氛望中愁不极收拾费诗云
　　次韵徳久
　　熟闚齐物论懒赋畔牢愁浮世梦槐国虚名种橘侯有身俱有患无累即无求不啻如今足何如取次休
　　次转庵韵
　　节中期乐事座上欠嘉宾雨帽何妨湿云山自带颦午晴开喜色归月入懐新有菊皆重九无须更卜辰
　　再次韵
　　有约惟真率相忘任主宾拒霜方送喜疎栁不争颦近复关原旧频防邸报新吾侪何幸甚投老得逢辰
　　三次转庵韵仍招小饮
　　有径望三益杜门无杂宾只逢开口笑絶胜捧心颦一色黄华在防投白醖新速宜相尔汝元不阔参辰
　　金鱼久不浮游喜而有作
　　买得黄金鲫投将白玉池久晴虞涸辙转壑漾深陂每施龟鱼食偏懐网罟疑今晨水澄澈梭影泛琉璃
　　有喜真爱亭梅花开走笔呈转庵
　　小园饶胜事僮仆竞讙哗梅绽凌寒树枝繁照水花病身俄勿药诗思顿萌芽急报南邻友新篘可当茶
　　白山茶
　　白茶诚异品天赋玉玲珑不作烧灯焰深明韫椟功易容非世力幻质本春工皓皓知难汚尘飞漫自红
　　和转庵白莲
　　虚籁一声蝉通宵月正悬亭亭承露掌厯厯渉波仙夜色起香雾晓光收玉烟层冰不可致清赋忆前年诸葛忠叟初逢家塾池中产双莲求予扁榜并作五言勉诸甥
　　我爱濓溪説君能喜种莲一经初建塾双实遽呈川和气壎箎应荣名棣萼聨勉旃成宅相学也是家传
　　麝香萱
　　南薰吹麝馥背树染鹅黄里许香为徳中央色自庄洛津行夕佩仙掌洗晨妆真为忘忧赏防云恋故乡
　　煮茗
　　止酒身多病添书日正长睡魔推不去茗盌熟难忘鹊过飞樵堕蜂喧落粉香静中观物理此乐未渠央煮茗鸦闚井哦诗蝶过垣笋髙垂箨瘦梅落坠枝繁白昼重闱静新晴逺市喧境縁防渐熟吾亦欲忘言
　　显庵饷伊蒲索着语代简
　　却埽销长夏来薫傍曲肱辘轳金井水沆瀣玉壶冰避暑元无法安心却粗能破除香积饭供给在家僧
　　挽故丈母莱国夫人沈氏三首
　　北使复南迁尚书大节全长公身致相冡妇世称贤象服宜偕老鱼轩遽溘先哀伤动行路谢傅况中年林泉当丝竹丞相巧安贫珍重承夫意清修报主身指千随嗜好体一写姻亲更有衔恩者妻孥寄食频爱女终身托婴儿半路遗讣音非不达忧思恐难支已及黄泉见应怜白首期爱恩均防极泪尽挽歌词












　　钦定四库全书
　　涉斋集卷七　　　　　　　宋　许纶　撰七言律诗
　　元日登天长县城
　　元日登临一腐儒感今怀昔媿防躯此城曽是千秋县有水呼为万岁湖南渡向来纡翠驾北征何日会京都祖功宗德无边际可恨长淮限一隅
　　次常之元日复用韵
　　椒花祝处羽觞飞第一春光勿愿违已是浃旬弹指过可堪维暮转头非诗签络绎须盈袖酒醆淋漓听满衣老去寸阴尤爱惜乆带减沈郎围
　　人日用常之韵寄才叔居甫
　　断肠梅作雪纷飞似与金花巧胜违此日共怜人日是今春谁道我春非闲中风月为莲社醉里鸎花即锦衣题寄草堂须记取莫孤绿绕惜红围
　　人日
　　明当春日今人日身到故乡胜异乡巧胜耐寒元故事青丝传菜旧风光只将柏叶聊随酒莫为梅花苦断肠南北两园多种接闲居从此有闲忙
　　次韵宣甫约元宵入城不至
　　春已兼旬未脱绵积阴顿扫柳条烟儿童戱放抟风鸽老子惟看跕水鸢剪防试灯新乐事逢场作戱旧丰年诗翁不离陶溪隐可是公房恋屋仙
　　王宣甫以灯夕入城而予偶无佳思阻同游有诗为寒食之约次韵奉酬
　　落梅声里惜余芳孤负灯光与月光偶以催租败佳思阻随执事佐顔行春风已入青丝鞚好句终归古锦囊能践清明重约否须知岁月去堂堂
　　元夕之明日乆阴乍晴月色皎然
　　连阴乍霁自新元细雨梅花自可怜天意肯教人怅望灯宵终放月团圆儿童鼓舞几通夕我辈欢呼竟不眠老少相悬均此乐去秋无此大丰年
　　次韵程判院春日
　　催得冬残是野梅依然春傍柳边囘不知鬓影星星去只道年光恰恰来喜为农占秋有廪懒于僧问劫经灰歴头且复从今数笑口都能几度开
　　二月晦日游木瓜园
　　亭成寄乐小裴囘野水粼粼傍酒杯未有政声追召杜敢将诗律继欧梅春风已办催花絮夜雨惟怜老菜台百二十春今恰半不须扁榜记曽来
　　次韵谢余伯益节推
　　鹊喜声频去复囘亭成报我趣衔杯春风得意矜新柳野水留春恋落梅何处笙歌催院落一时车马走舆台搀先但得邦人乐待约莺花殿后来
　　次韵谢刘太丞
　　世事羊肠有几囘功名随意芥为杯放教春色归繁杏禁得东风是落梅天上有人调玉烛边头何地筑金台朝廷仄席思耆旧诏逐阳和蚤晚来
　　寒食日宿芜湖县廨
　　今年歧路足生涯寒食芜湖感物华少为顔公成且住絶怜杜老叹无家光风不禁吹香草薄雾无端羃晚华已是惜春那惜别无多酌我怕周遮
　　感春呈同社
　　静处聊将物理推乌啼花发苦因谁留连春事惟红药管当行人是子规莫道柳绵无住相也为萍絮媚清漪如何饱食闲终日不课离骚不赋诗
　　四月晦日袁起岩同年雨中集聚景园
　　湖上名园属内家湖边有客误乘槎风餐歴歴秦宫树雨立亭亭汉节花乐事坐来添晷刻题名帖后带烟霞春衫湿却它年话合有新诗记物华
　　次韵常之五日禁竞渡
　　仍年此足为吾病举世谁人似我闲思逺楼前重禁渡容成洞里独看山交游雨絶梅还溽赓倡星分槀自删赖有松庐相慰藉新篇时复到榆关
　　闰上澣同德乆子侄辈避暑退居即事
　　说着退居心已惬湖山何况傍绳牀虽无瑟瑟松杉韵自觉愔愔枕簟凉茗盌亲来诗有思藕花多处语犹香一旬一日恩休沐今日恩随日更长
　　再赋纪实
　　官身不办游山具只有茶铛与笔牀旋买鲈鱼供箸美却擕玉友待樽凉同来稚子听情话更有幽僧炷妙香遥望画船云锦外好风吹到笛声长
　　次韵酬张岩卿七夕
　　星文人事古难磨女织男耕力最多河鼓有神司带犊天孙垂象验飞梭因依鸿烈成桥语泛滥长生旧殿歌伉俪流传钧是防玉川无赖太风波
　　次韵王宣甫秋夜书怀
　　静听高梧落甃声遥闻丛雀转秋更星随斗极看时改露湿天河彻底清老去心情惟药裹病蘓灯火惬书檠故人忽起关河思触拨深愁怒瘿生
　　次韵陈仲全秋怀
　　一夜炎歊破甑空萧然秋思雨声中江湖两鬓惊飞叶岁月一身俱转蓬我自由来为性癖子今无乃坐诗穷男儿穷达终相似却是难教凿枘同
　　九日次常之柳市秋怀韵
　　柳市留连爱别坰归来诗与字俱清闲居揫敛全生理老境行藏见物情恨把菊花随雨过醉敲瓦缶作雷鸣千年张翰风流句却是生前不愿名
　　次韵才叔九日家宴阻访媚川
　　一秋天气属唫家九日风光爱物华对妇举杯胜俗客逢辰得酒值黄花大难富有成糜季【案大难富有成糜季句难解考世说陈太丘与客谈令子元方季方炊饭二子窃听炊忘着簟饭落釡中皆成糜似用此事谨识于此】小异谁知落帽嘉独坐媚川空怅望半蟾分挂夕阳斜
　　次才叔和龚司令九日韵
　　满院西风把菊天官身闲暇亦悠然恍思杜老浮舟日絶胜彭城戯马年岂待白衣开笑口不妨乌帽芘华颠却愁明发还多事诗在龙山落照边
　　九日简德乆
　　登高每恨尊无酒近节今欣菊绕篱风日正佳关气数心情不分减年时爱将雪鬓欹纱帽惬把霜螯对酒巵意到潘郎宁易败催租端自不妨诗
　　次转庵九日韵
　　窗前白白黄黄菊门外疎疎短短篱择胜任从追赏日有年即是太平时呼鹰戱马人千古缀席浮舟酒一巵五百年间张翰句风流犹待谪仙诗
　　九日小饮用后山居士韵简转庵
　　连日欣晴卜暮霞晨曦闪闪舞羣鸦时丰都市人多醉节近重阳菊有花万事悠然山正好三杯可以我何加自怜犹有童心在爱把茱萸系绛纱
　　再用后山韵
　　懒惰无心赋落霞醉余吟笔大如鸦但欣有酒醻佳节犹胜无钱对菊花小异孟嘉今老去知非蘧瑗叹年加登临无奈秋光好归傍窗前月印纱
　　九日同从班诸公自南山过苏堤登宝叔塔
　　柳下芙蓉锦作裳画船波底见秋光登高自昔须吾辈戱马从人上宝坊白发未嫌纱帽黑紫萸偏称菊花黄常年风日无如此争不从容入醉乡
　　次韵解颐叟九日登楼唐律二首
　　诗翁九日独登楼怅望当年浅碧洲菊径全稀虚过节橘乡无术敢当侯汉庭非晚咨良策边算于今待逺筹曾得合肥家信否未应胡越可同舟
　　规橅噐业足资身合是兰宫第一人风月难兄居半刺文章经国肯全贫身丁近免家家喜首述长謡句句新预卜他时康济事定应不负白纶巾
　　三月二十七日玉堂夜宿
　　以玉为堂未是夸金林禽谢有金沙【案金林禽系花名别见涧泉集】稍传禁漏提初防旋听周庐递晚衙春尽犹寒欺梦草晴多未雨渴檐花自怜虽是文章力肯把凡驽汚白麻玉堂宿直次高内翰九日前一日草妃子麻毕题案上韵
　　岁稔时和庶事康未央称寿捧瑶觞宣将銮殿金为炬草就麻词玉作堂自是关雎思淑女不同飞燕在昭阳儒臣信得文章力捧赐看花一样黄
　　宿社祭斋宫与张野夫廨舍为邻信笔代简
　　经时不见小于湖已觉心源少辘轳漫道斋宫邻廨宇何殊弱水隔蓬壶清谈每想追前辈快覩何从换故吾大阮端忧更堪忆平安曽得近书无
　　九月十一日龙华寺斋宿礼部陈同年见余嵬字韵诗宠和惠示复用韵奉酬
　　鴈塔同登惊岁月龙华共事陟崔嵬诗从瑞锦窠中出人是黄花节后来顾我何堪毗右府如公端合上东台清时胜日才兼美平步功名不用催
　　陈同年再次韵为谢而王才叔判院和篇继至复用韵并谢
　　铛坐斋宫喜敬陪高轩二妙屹崔嵬旧诗古庙香炉去新句风樯阵马来但有黄花堪落帽不应白发怕登台留连月色须明发未受秋更密防催
　　酬才叔再用韵
　　三日斋余过九日今朝方得上崔嵬日随鸿影翩翩去句逐湖声衮衮来肻为龙华留胜迹何须戯马羡高台黄花未必相欺得正要诗翁着句催
　　致斋祷雨次转庵韵
　　夏中春闰合炎蒸何事凉风日夜清大旱望霓如许切密云不雨太无情何妨闭阁斋三日有媿闻蝉第一声遥想转庵同此际苦辞犹作渴蛙鸣
　　祭龙前一日致斋雨大作邑人以为数年未之有也作此呈养正明府
　　斋宿临场早有期邑官齐出去陪祠祗应日脚埋云处便是山头戴帽时此雨近来都未有丰年向去更无疑请公买取千钟酒从此琴堂日展睂
　　次韵广文贺太守祈雨感应
　　天上为霖正玉衡农家占雨验书檠黄堂恳恻烦精祷绿野欢呼得遍畊束晳未游犹要雨苏端好过莫教晴广文饭足浑闲事吉语时闻更动情
　　骤雨忽至
　　未茨山宇趣储材屐齿怜穿称意苔础石润时云气动茶烟凝处雨声来蚕家次第三眠柳江国凄凉五月梅电脚未收雷殷殷老农争不笑顔开【五月梅李白句】
　　舟中喜雨
　　骤雨飇风趁急雷画船系缆小裴囘隔帘大防欺牕纸入戸防筛供酒杯一夏屡忧无计奈半秋频喜傍怀来世间好事无全美濡首牵夫可念哉
　　积雨简百七丈郎中二首
　　乡里从游不乏贤薛侯令我自拳拳笔端有力能扛鼎饮量无涯可吸川宁屈乘轺纡郡绂岂容谢事引官年皇天有眼难从欲蹔许祠庭作散仙
　　社中真率数追陪合有闲缘带得来十日顿疎新旧雨百年犹负浅深杯防持卢橘黄金实凖拟榴花绛雪醅但有菖蒲皆是节不须端午始欢咍
　　新晴
　　两旬衰病与阴霖徒有幽园日涉心晓色半窗惊睡起鸟声丛树索诗寻熙怡意象池亭满履歴工夫杖屦深掉脱乌巾向人说市朝不乐似山林
　　次韵刘参议喜得雪
　　勒囘羲驭感苍苍醖酿风威铄夜缸才喜筛寒初集霰已怜洒急正闻窗忘年有约将寻戴好语先施合拜厐不惜登临矜共赏万妃正舞玉幡幢
　　次韵谢傅公谋贺雪
　　寒入冰丝响玉琴燎炉宿火费添薰梦惊窗眼疑留月起看檐牙有堕云三白预知开岁稔一杯聊敢破朝醺踵门佳士欣相顾袖出名章过所闻
　　喜雪
　　静听防雨落干声晓见平檐粉似匀去岁鸳鸯何苦热今朝鸥鹭太无尘眼空色界聊矜富酒极诗豪自觉神踏碎琼瑶无过棹虚教新酿熟经旬
　　拥火观书砚不冰梅将雪访有交情一寒依倚囘春谷三白牵连不夜城玉烛试于调鼎见金穰安待翦幡迎代畊无补妨贤甚归去容成小筑成
　　立春前一日喜雪
　　司寒颛帝职云防肯许勾神挠雪权双胜迎春犹卜夜六花殿腊已书年太阳更不亏元日圣德由来格上天慙媿小臣无补报巴歌敢共郢争研






　　钦定四库全书
　　涉斋集卷八　　　　　　　宋　许纶　撰七言律诗
　　和袁同年接伴谒洪泽镇龙祠韵
　　鬼神为德着冥冥不在牲牷只在诚防客往来今九度感神昭假等三成长安妥帖平于席画舫夷犹稳作程应鉴防有孤愤中原却隔泗州城
　　观新堡寨因登平山堂次接伴袁同年韵
　　换得玻瓈千顷湖醉翁遗胜在江都登临山色依然在拂略秋容澹欲无新堡似云屯戍乆旧臣何日策勲殊王人按垒非寻胜归报前游有逺图
　　访旧隐
　　自知樗栎任天材闲爱浮萍静爱苔归有幽栖邻佛住时因佳客下山来青云乳酒聊倾尾白雪形盐旋摘梅有月有琴君勿去百年怀抱待君开
　　买山石航海有怀故园
　　它山移却伴疎篁磊砢坚于百链刚劚地尚余苍藓篆傍栏偏暎紫荷囊湿云矫矫飞还凝煇凤亭亭舞复翔竹弟石兄应共语故园那得负风光
　　益老过灵岩看筑塘因慰藉小隐索诗
　　孤云一片自由身古刹随缘有夙因小隐未容蚕作茧灵岩要看海扬尘筑塘衣鉢时时唱信笔诗篇句句新画绣不须归相里闻师自是鴈山人
　　题州宅安航
　　以涉名斋敢自遑朅来何事得安航极知平地风波少得似闲居气味长旋了儿痴便退食聊为僧坐静焚香君恩未报空华发孤屿扁舟忆故乡
　　潘德乆将出疆之前三日移居作诗奉邀
　　乆住京华似故乡迁居又复一畨忙此非子坐争悬榻何以家为便出疆屋下已听湖水过楼头不奈柳梢黄今朝元已佳天气试拨忙来共一觞
　　喜闻转庵新结暖閤因赋
　　老来百事一无能寒燠随宜防寝兴小院囘廊慵勃窣围炉暖閤便瞢腾向阳挟策明开牗隐几听歌厚覆凭闻道转庵新结束宛同臭味我良朋
　　次韵转庵步城南有卜居依壑意乃古防吉庵之旁
　　出郊缓步当乘流依壑幽寻少饯秋水过斗门知浦口庵当防地见峯头赏心便拟为邻卜志喜姑先着句留祗恐据鞍方矍铄未容此处就莵裘
　　适庵
　　庵居奚以适为名痒处能爬是适情社后有谁留去燕春来何处不迁鸎物情雅与闲相会酒兴酣时句自成要识适庵同一切客来不用举深觥
　　净光丈室开小窗颇得江山之胜次璧老壁间韵
　　车马憧憧走皂台面皮三寸积黄埃禅房永日窗开阖天际孤帆潮往囘二月风光供逺眺十年羁旅惬重来现前一宿圆成案懒向胡僧问刼灰
　　益老于鴈山筑庵名曰东风小隐来求诗且约相见
　　师住灵岩饱看山结茅犹欲老山间悬知客路红尘软输与禅房白日闲蔬笋忘来诗格瘦枫梧落后鬓丝斑烦师防取龙湫水待覔涓涓洗我顽
　　未终棋局烂腰柯系日长绳竟若何报国有心祗皎洁效忠无力恐蹉跎秋怀拟向樽前遣归梦偏于马上多八月钱塘江上景可能作意莫相过
　　被防祈祷数至天竺珪僧录求白云堂诗为赋唐律一首
　　白云峯下白云堂堂上高人一瓣香绕殿持经山四合缭墙行道木千章众生未免婴时苦大士宁能与世忘祈雨祈晴来复去此身却似白云忙
　　邀德乆兄灵芝纳凉
　　曽许西湖三百首官身其奈苦相妨追陪岁月多遗策零落风烟有断章人道拾遗无好句天教老监学清狂且邀海内忘形友领揽招提半日凉
　　高峯寺
　　四面峯峦玉斵成团栾真是梵王城名山胜絶兹为冠墨客冥搜逺作程清酌献茶修薄供摄心归敬誓余生全家饱暖君恩重佛日光中祝圣明
　　袁性之自号为湖山遗老曩和予北征絶句因与其族人赴举复见访坐间求书湖山隐居扁榜因为着语
　　湖山本为吾侪设家世今为隐者居岁稔石田犹可饱诗成霜叶正堪书因观后进鏖勍敌肯访闲人欵敝庐醉覔扁顔吾敢靳和篇曽枉百砗磲
　　隐居即事有怀潮州三首
　　屋后如屏拥碧岑爱山叠石尚同心肩舆不解劳人力振策惟便助足音未掷裹巾行晓色不眠乘月坐秋阴幽忧莫道都无景十月移春要满林
　　载花航石自都城慙媿波神每不惊官职有何消得处园池亦只信缘成赏心择胜难扁榜信口哦诗莫主名无奈新开城上路江山如画总相迎
　　忘形海内鲍潮州迟次天教得共游行李未还长问讯扶藜才过许赓醻湖光催我频携酒花影何时傍结楼昨夜满庭秋月色一年无此亦知不
　　为季和弟作溪堂扁榜赋唐律一首纪实
　　鸰原分住松山溪绕山围屋数间今少蓬成今宅相旧将军写旧堂顔移来城市真堪贵才混嚣尘便等闲教子教孙风月夜琴书声里水潺潺
　　清卿求作混碧楼额因赋唐律
　　三十声名晚合酬前衔乆自是潮州尚须汉吏二千石聊卧元龙百尺楼混碧缪书波画去醉红忆为海棠留从今只愿抟扶上还许澄鲜守舍不
　　欵乃声中自答酬湖山逈阔冠吾州际天野色青环坐照水岚光翠拥楼莲浦弥无路到松亭依约有船留澄鲜近市飜堪恨混碧能容数过不
　　袁起岩侍郎采予无尽意诗语以一段竒为净相别室扁榜有诗次韵
　　一段竒中无尽意西湖风月三生只今扁榜成佳话它日寻诗有旧盟得失鸡虫何日了去来鳬鴈逐时更痴儿尚欠梅花句已拟长歌出塞行【方有襄阳之请】
　　高秀才绅十年前有同邸之旧以劒名堂求诗
　　沙河灯火闇残更客舍犹闻讽诵声科举累人须要了词章似子岂无成勲名合是男儿事通塞能忘造化情莫向斗牛占气采夜深只愿少防明
　　范湘潭岸花楼诗
　　杜若青青湘水深长官为政见瑶琴飞花几度春来去行客自如人古今天地百年供旅寓江山一色费登临楚峯驿伴湘中馆更有高楼待赏心
　　侣鸥亭
　　世态浮云转首非孰于静处见天机爱憎随俗乌能好爵禄无心牛自肥此乐尚忧儿辈觉斯人休祝我公归公如畧起功名念鸥鸟惊人已浪飞
　　题富览亭
　　万峯如鹜万波同擘浪双鼇跃势雄山过江来垂斗柄水朝宗去涣文风家家洙泗弦歌里处处蓬瀛图画中莫笑先生徒壁立一畨登览兴无穷
　　登忆谢亭并呈质弟
　　争不游山忆谢公亭成孤屿恰当中山低山仰今朝异潮落潮生自古同几欲弄舟移白日何当把钓待秋风惠连幸自还乡里独恨池塘句不工
　　题春风亭
　　亭成秋日榜春风岁稔时和荷化工佳事感伤多白发壮怀突兀秪孤忠汉兴即有中天运吏惰元无辟地功只把春风宣圣化物华都在发生中
　　题外祖母夫人李氏墓陟屺亭
　　陟屺哀哀八十亲渭阳念母我伤情等为孝子终身慕最惨婴儿半路声已把山光占塾教底须宅相写亭名登亭更望芙蓉顶吹棘风前泪并倾
　　春晚登钤冈
　　簿书抛罢一登临恰有黄鹂送好音溪涨未消知雨近林疎顿密见春深诗源乆废如枯井宦况多磨似链金手种故园三四竹新梢拂拂想成阴
　　游金山寺
　　何年浮玉奠中川潮去潮来故屹然世事只随波上过佛身元向定中圆妙高得月天无际雄跨看云雨带烟孤屿扁舟无活计又拏杨子渡头船
　　登江山伟观
　　江山如抱画难加伟观标名似太夸千古云烟无尽藏百年登览足生涯诗情与客来天际潮汛邀人上斗槎自是皇恩聊许借儿童莫便认吾家
　　题石乳洞
　　山前老石碧巑岏山后萦纡洞府寛妙处通行随步武到头平坦上团栾宝钟池秘金为奏甘井天成玉作栏古怪洪阳清石乳平章留与后人看
　　游仙都
　　我来古括经行熟欲到仙都有底难澷道蓬莱环弱水始知方丈近三韩千山开阖神仙逈一柱岧嶤宇宙寒信有真人足官府不妨容我蹔鞭鸾
　　初入鴈山见双峯
　　钟鼎山林昔罕兼乆汚清贯大伤廉移文谢客顔情厚弹劾归耕喜属餍才下盘山为邑里已排胜境入诗籖年来百虑销磨尽只有双峯不退尖
　　再游鴈荡观双峯
　　不到双峯一纪年梦随清磬上髙圆重来惯识羊肠路兀坐慵谈兎角禅欲刬旧题无好语羞将华发照清泉男儿问学全无用愧尔耕夫垦石田
　　游南明山
　　路上崔嵬断复连危亭却立虎溪边石梁架厂疑无地岩窦梯云欲近天客子诗情专物色老僧禅恱解行缠亦知太与尘凡隔时遣钟声落市廛
　　下四十九盘【时年四十九】
　　了知四十九年非七七盘中共一机世路险夷行处是身名荣耀眼前稀此生待足何时足平日思归今得归厚禄故人如问讯为言留得故山嶶
　　春园
　　用世无功孰取材诛茅作计剔荒苔花随浅绿流春去山拥新青入坐来寛辟轩窗便过夏高藏书画待经梅菊苗先晚丁宁种更要秋光次第开
　　喜子仪侍郎同游
　　拟访南山自北山长隄信马只如闲画船瞥见矜红粉紫燕惊飞透白鹇三过名园成选胜再临高阁似知还兹游不负花时节寡和阳春更许攀
　　题洪阳洞
　　划开灵怪几千年传与洪阳二老仙石室尽头真境秘天牕明处葆光圆乳泉暖滴烧丹井芝径畦分种玉田不是到来须束火故应名胜限嚣廛
　　闻转庵游西湖奉寄
　　马上春光过若驰不须纪厯校花时青于前日长街柳白似去年双鬓丝强学后生须借酒苦邀同社索题诗朝囘要便西湖去输与安仁尚黑髭
　　酬常之换韵和江心寺诗
　　千峯屏绕浪环铺莫把金焦作对呼絶境谁闚全体现小亭人号媚川图市声非逺尘难到塔影虽双屿只孤大似橘洲浮不去岳根元挿赤沙湖
　　再次常之换韵题江心寺诗
　　山川如画镇长铺每坐危亭谓笑呼大艑扬帆飞畧彴巨鼇出水载浮图锦袍仙想前嶤古饭颗神游絶境孤不是谢公亲歴览相忘只竟江湖
　　媚川图亭上观江心寺诗
　　三山海上失双峯插作中川镇水龙高出赭垣尊御寝长拖粉庑过僧笻夜敲图绕千灯磬晓击声闻两岸钟莫恨无缘随展鉢时来亭上足从容
　　某谬题媚川图江心寺晚荷仲归兄依韵宠和至再愈工勉酬厚意终慙辞费
　　孤亭面直海坛峯真覩龙翔瑞应龙长羡僧行图上境不劳杯渡水边笻推移日月东西塔透彻天渊昏晓钟妙处难将声相见唫摹终恐费形容
　　醻翁常之和媚川图上观江心寺诗
　　江北屯云翳列峯江心灵雨走神龙已阮子一生屐更倚仙人九节笻晻霭孤帆昏野渡霏防两塔湿疎钟何须小米糢糊笔潘令新诗足写容





　　钦定四库全书
　　渉斋集卷九　　　　　　宋　许纶　撰
　　七言律诗
　　送呉待制安抚襄阳
　　天借琳琅镇上流西风作意送行舟去防岘首何因感遥见长安却是愁平昔勲名期带砺向来谈笑饱貔貅轻裘少展筹边畧归问君王覔酂侯
　　如君自是急难材牛斗光芒未烛台何以家为人咄咄维其时矣诏来来临湖尽去封侯橘度地先栽调鼎梅恶语流传真引玉满懐眀月向人开
　　送何正言持节湖南
　　山庄寂寞信惊猿鹓鹭行踈亦断魂持节过家天借便引嫌得请帝疏恩湘云开处峰峰好諌纸藏来字字温只恐夜深思贾傅长沙宁久驻轺轩
　　送赵端眀帅蜀
　　谋深无位可醻功端殿几廷礼数同尽以四川归节制重乘九折见精忠平生清白天垂相简在登庸帝降万里桥头莫言逺恩波只在大江通
　　送邹国遂武博知濠州二首
　　长髯如防气如虹只欠吾曹抹额红右序谈兵瓴建水上前论事殿生风恳辞射策登宾阁乞许分符立战功他日濠梁真得意要防鱼水得君同
　　孤屿秋风忆钓蓑因君理櫂起劳歌分留乡思从兹始报答君恩奈若何陶令篱傍犹有菊伯龄石上苦无禾问言何补青蒲事为道新来白髪多
　　送毛监丞知漳州
　　参禆不解力吹嘘掺别何劳叹索居子去定为慈父母邦人应得乐田庐临漳从此无苛吏严瀬曾闻治猾胥暇日若亲横槊赋为言珍重百砗磲
　　送胡司谏同年赴湖北漕
　　洞庭青草碧相连使节经行别有天又辍谏官湖外去要苏民力未央前一枝腊雪边江驿百丈春潮上水船小驻轺轩私雨露司存及早侍甘泉
　　送潘徳久都干为贺生辰使属
　　廼翁旧取燕山第子恰从人去使燕孽子孤臣应有泪祖功宗徳本无边离离故国摇鞭影耿耿新诗贮腹便父老相逢勤劳苦为言咫尺中兴年
　　送张子仪尚书镇福州
　　蹔违天陛星辰履便上春风李郭船两地逼人真勇退三山去路俨登仙循环花甲趋庭日遗笏棠隂在镇年盛事相望已无匹寳奎新赐更光前
　　送直院楼尚书同年以阁学知婺州二首
　　受敌词章八靣全庆元书诏四方传星辰听履聊纡歩笔墨论功即化权将母愿为符竹计投诚径缴冕旈前蹔烦明月双溪照两两台星尺五天
　　隆兴最盛初元榜当日曽推第一人出世经纶知几佛防君意度不无神居然勇退非惊俗行矣追随亦为亲只恐苦无眀月句经行难作隐侯宾
　　送禹之臯之舅赴调二首
　　我是次公门下客登龙因许与乘龙只今击柝从闗吏渐可扶犂作老农莫报黄垆埋白玉满防清庙列金钟二难自是从来誉勉事功名定亢宗
　　九年清梦落鸣珂尊酒相逢奈乐何但恨醉人成谬误莫嗔惊汝感摩挲行装忽指呉门道别意今随楚水波若访水僊逢处士为言新句苦无多
　　用楼尚书韵饯同年曽寺丞守温州
　　三十三年同日喜忆曽书札问淮堧造朝合究三千牍出守聊违尺五天官舍君应思系马家山我亦念斜川政成的有天官列不拟攀辕拟执鞭
　　送刘东玉提干之官茂苑
　　共论古弄文漪酌别宁忘载酒巵去去台中摅婉画行行箧里富新诗向来阀阅多丹禁岂有人门后白眉九万扶摇从此始他年书劄问茅茨
　　送石谦伯就许襄阳辟
　　襄阳耆旧流风在幕府文书并省余勿以脩涂愁泛宅不妨胜处憩安舆碑存岘首堪懐古诗忆槎头匪为鱼万里功名从此始勉旃声价百砗磲
　　送郑仁叔宰长溪
　　清于道骨澹于僧海内忘形得此朋作县只如诗思苦能官已被荐书腾下车搏虎真堪笑入境无蝗定有称我亦孤愚谙此味愿言加饭履春冰
　　黄叔万知县以鲁名斋求诗将赴公安并以为饯
　　堂堂张也竟难为一唯工夫鲁得之得兎故应忘百虑亡羊正尔失多歧千林摇落青还在孤月当空影自随昔日校官今作县鲁斋行处即吾师
　　送王子大知县
　　金闺通籍绾铜章荔子黄时恰到乡僧夏相期尘外住官朞将趣槖中装倾心栖棘仇香地侧耳鸣弦单父堂説着江西如故里南城春色胜河阳
　　送余伯益知县
　　建章万户及千门博物如君自不羣入幕向来争论荐鸣琴此去定知闻官惟作县堪行志闽独于盐害未分剖竹乘轺同臭味愿求长策献吾君
　　送郑节卿赴新喻丞并呈李谏议
　　南漳抚字溢三年当路文章喜荐贤鹤髪有亲须禄养鹗书无地足常员为丞盍过滕王阁诣府欣依刺史天諌议恩深曽一顾烦君为我道拳拳
　　送郑廷玉教授之官邵武
　　太学声名十五年鸡林副墨竞流传诸生定满升堂履独冷何愁坐客氊预恐上方催给劄便应西笑去朝天君王若问安边策上药良毉有十全
　　沈架阁席上送沈教授之官邵阳二首
　　祝融七十二峯尊诸老相望古道存二邵人才元有种三湘风物向曽论先生此去行师説弟子从今记善言为访衡山戴监岳可能畧不傍华轩
　　郡侯名字祖鞭先郡倅风流世有传更着广文镗脚坐亦怜委吏鼎科年江山莫道非吾土官舍曽无有此贤自是蓬莱山上客枉教予作送行篇
　　送简夀王主簿之官番禺
　　住久江西近物情闻名虽旧盖初倾未听健论折髯喜况有新诗出防清为簿免从髙士例饮泉要改昔人名为言牧伯乘骢旧愧尔传家折槛声
　　次韵临川傅簿经过道旧之什
　　倾盖临川卜再逢嵗华飘忽老秋风汗顔何补千人聚过眼还惊万马空今子所淹栖棘地曩余曽掌采芹宫种松己长烦公问梁栋如今中未中
　　送鲍清卿运干调官还里二首
　　笔端有印印金泥榜榜名髙米様齐两郡漫游官似水七阶懒覔荐为梯登瀛已近帆惊转入幕虽卑首愿低举士引嫌堪自媿眼防湖海放鳬鹥
　　家住城南水竹村羡君月榭与风轩头颅已料书生骨言语难酬眀主恩何日致还归里社也教依様买山村弹边求炙君怜我许种名葩寄后园
　　送范南宫守彭归蜀
　　起草南宫著作庭歴阶亦合侍承眀乞身只拟分符去持节何妨衣锦行道在不孤知已旧才难偏怆语离情极知便下思贤诏其奈巴江白髪生
　　送黄元章秘书还余杭待次荆门
　　蓬菜云色正飞浮猛乞分符向玉州抵鹊信嫌三献辱如虹肯要万金醻勲名不朽山为砺轩冕随縁芥作舟却憾渥洼求汗血不如天廐出骅骝
　　送郑节推胜弃职归省
　　慷慨中原泣夜防一门忠孝只南冠来归九死赊犹易就养一官轻底难幕府礼罗留莫住清时长铗惜休弹男儿富贵寻常事要取功名与世防
　　送邓南秀解秩东归
　　小麦茸茸短覆泥如何熟得济民饥青黄未接我狼顾黒白既分君解龟已拜一言真苦口极知三折是良毉从今洗眼防华要书札无忘慰梦思
　　送谷仲归谦谢以诗次韵奉酬
　　一乐长存抵万金百年谁肯放愁侵饭蔬饮水真吾事懐寳迷邦岂本心桑户琴歌奚此极孔门诵有遗音新诗当暑时时至每读清风自满襟
　　送解省元赴南宫
　　过庭有子即同登学圃承家岂足称刻画无盐容更丑宠光蕙草句全胜名场自此一投足宦路不须三折肱累月笞儿吾岂敢短檠犹可课秋灯
　　送林定国赴秋试
　　读却床头满架书时文元不费工夫向来防额闗竒数今日焚舟合壮图去去秋风趋北阙行行春色满西湖痴儿未了书生事珍重青衫报国躯
　　送刘守之上舍赴试
　　廼翁壮誉动贤闗晚把州麾苦要闲细字尚陪灯火课淡书端要姓名攀扶摇稳泛鱼三级文采曽闚豹一斑舍弟若为同日喜两家亲老想开顔
　　次韵饯振之之行
　　半生经史竞分隂奏牍三千几汗青技到屠龙从俗笑志存流水有人听故园勲业千株橘世路生涯一草亭却笑刘商长得醉为无管属爱浮萍
　　送安福刘秀才谋卿仍简分宜傅公谋
　　昨夜西风入楚扉登临游子勌将归璧廱未顿新书笥锦里还寻旧钓矶平世勲名赊马革男儿贫贱且牛衣傅岩词客如相问説是今非昨更非
　　送徳友之长沙章贡并懐薛叶二兄
　　篇章足可慕渊眀其奈田无二顷耕甥馆久居谁厌汝客涂逺问我怜生湘山物色留新句使节绨袍有故情并语鬰孤东道主春风吹梦到容成
　　送陈西老西上并简张功甫
　　二月春光韵管弦琴书独上馆头船箧中未有西湖句阙下曽传乐府篇名胜难逢分手易游从虽晚服膺先有如尚待金门诏须访南湖桂隐僊
　　中川席上送陈同甫
　　眼底男儿隘六区似君豪气有谁如中原赤子头今白天下苍生力未纾北阙有书流涕上西山无地帯经锄共谈世事何时了劝子加餐返故庐
　　送俊老再住惠因
　　天台自是金仙窟而况师曽住惠因祖令全提余作畧旧营重按想精神絶怜老宿参辰象何限名蓝甲乙人若遇毒龙师摄取经行杯渡熟知津
　　送清监寺徃平阳化縁清乃王詹事女
　　詹事家中灵照女圆月防下祖师禅一条见地如丝直百架脩廊尚结縁飞锡先从坳里去掷杯聊当渡头船更于何处求真佛说似檀那领现前
　　喜徳久从人使北来归
　　诗翁万里恰归来涤靣那无一防埃生马谙骑便武事故京熟覧动诗才别来我已成炊梦此去君应悟刼灰见説北庭犹假息可无尊酒沃崔嵬
　　和袁同年接伴赓从客陆成文韵
　　鴈塔题名不记年相从淮海喜跫然了知鹏鷃悬防分祗觉防蚿有故怜共泛仙舟凌浩赓吟醉墨堕芳鲜少游陈迹无寻处小五湖中水拍天
　　和袁同年接伴赓从客霍希文过楚州韵
　　一水分流西复东画船随水去怱怱晚风鼓角増悲壮髙垒营屯足长雄粮道已无清口应舟师防把朔庭空眼中方畧全图在未肯轻将属画工
　　次韵袁同年囘程见示
　　秋风日日动诗情人与诗篇一様清归去星辰添秀润经行草木倍精明河山未阂功名志嵗月徒催鬓髪生送客防言何足録便将佳句榻前呈
　　呉门次韵颐刚严陵留别过新安
　　功名破甑等虚空身世随縁邴曼容行色过于秋澹薄离情恰似酒醇浓想君时防水西景顾我方听夜半钟莫计升沉须强饭男儿爱惜鬓星松
　　因振之之行过新昌懐鲍清卿
　　新昌令尹鲍参军中的声名孰似君未免徒劳纡墨绶不教平歩上青云句如冰柱当庚伏心似秋空纳世氛岂为求齐工鼓瑟知音合遣九霄闻
　　懐转庵饯客
　　一水经行昔饱谙故乡真似是淮南杏花岩畔春擕酒杨栁堂前夜驻骖隣境不停科甲马吾民常喜足田蚕风謡物色堪诗句饯客归时问转庵






　　钦定四库全书
　　渉斋集卷十　　　　　　　宋　许纶　撰七言律诗
　　南省帘外唱和五首
　　句读江西独亢宗笔禆造化蚤论功相逢客已传河尹未见天教忆戴公歘讶鞭鸾仙尚散犹怜小草味能同眀朝遣客方公事醉墨何妨落暮鸿
　　寒似西来不立宗酒兵屡敌故难功诗成染笔能忙事勘罢糊名也自公细雨烧灯惊节过清尊华髪与君同故园花讯新来少欲问平安无过鸿
　　画史何人更姓呉梁园重与续成图晴泥正好一犂雨归思还先六幅蒲院鎻余寒春力峭书残午后客情孤新诗剩喜相料理已觉胸中隘五湖
　　桃李枝头鎻沍寒天工一笑发嫣然唤回雪苑阳春脚幻出琼壶小有天歘防南图羊角上恍思西抹阿婆年政须防勘频呵防凖拟开函近御筵
　　不因呵手轴书帘颛帝司寒盍解严已放官梅撩杜老更堪园栁忆陶潜定无裁鉴追王谢敢别姸媸摈嫫盐尔许空餐已知愧底须自喜作沾沾
　　次韵留守刘观文鹿鸣之什
　　一时天府姓名登三载文翁礼俗型已着衮衣亲劝驾更施燕席共谈经杏园路逐三春暖星汉槎通八月灵圣策若询黄髪老为言轻重系朝廷
　　刘正言讲筵视职初直玉堂见案上所和髙紫微阳字诗宠和二章见示因用韵答以一首深愧短拙
　　措世规模岂小康八荒夀域万年觞谏行膏泽苕溪水讲劝渊源养浩堂遇合共欣鱼纵壑濶希真见鳯朝阳檐花细雨金銮直预卜为霖喜色黄
　　次韵常之嵗晚督才叔诗课
　　流年舍我疾于飞受嵗于予孰敢违有愧渊眀新觉是自怜伯玉旧知非盍簪列炬昏骑马博簺相欢夜倒衣岂复少年豪气事诗坛聊为解坚围
　　次韵卢次防直学投赠二首卢之父有师法方训长孙铸而次防近绎子屈致教参孙发防
　　大难过访忆曽醻谒入徒慙刺字留惠我新诗堪照夜喜君逸气正横秋时哉好去陈三策老者那能画一筹暇日太丘如共欵忘炊肯更作糜不
　　老眼青灯字字愁犹能宅胜复栖幽要追野叟田夫辈愿作渔乡橘里侯蚤取科名辞举业来陪散吏入诗流小孙勤苦童防训未解知名杜若洲
　　约转庵
　　半夜月眀晨起风不眠附火鬓搔蓬牕虚洒急疑霰集閤暖香微知菊丛便拟南枝开摘索只愁卯酒醉冬烘行吟真爱亭前路梅蘂已如椒子红
　　百七丈和篇有尽道温柔别有乡谁知绛阙水茫茫之句意有属也再用韵奉酬
　　仙凡从昔各为乡弱水蓬莱隔混茫不见麻姑呈狡狯空教贺老号清狂两奁心事无人共万防花飞有底忙説与东风须作主莫教痴白妬娇黄【公家宠妓张氏者善弈】休厌黄鹂百啭声诗翁亦是不平鸣中年懐抱愁离别暇日亲朋好防并踏损落红无锦韈唫成白雪有朱英栏杆徙倚空三叹雨后斜阳冩不成
　　百七丈寒食扁舟之盟遽寒姚黄恐成轻负輙赋二篇复以酴醿为约
　　闲中直指醉为乡寒食扁舟竟渺茫可惜海棠随雨过犹怜粉蝶伴醒狂游人静后西山好春事深来老圃忙未必烦公频折简花时还是负姚黄
　　连夕惊雷非恶声池塘閤閤几蛙鸣春程尚有三之一乐事那能四者并养得苔钱教满砌足为花地借残英闻闲不惜冲泥过架上酴醿玉已成
　　谢观复长髯垂膝俨然山泽之癯弃去儒业从皇甫道士于庐阜余见之三茅以所编老君实録见赠赋此奉酬
　　真是儒仙薮泽姿长髯合住谢家池香炉峯下防云坐碧玉壶中倒景窥妙防五千归日用纂言十万见宗师故交幡起逃儒恨不值青藜夜访时
　　酬刘孝若二首
　　春去堂堂已浃旬幽花耿耿尚能春细思造物尤恩我晚着家山剩庇身客至情亲惟话旧诗成意足不求新长年道路多踈隔如子相过正要频
　　囘首城南同舍时参辰相望更为谁杜门正媿衰兼嬾枉句多慙颂不规新竹筛金鸣粉箨初荷擎葢弄纹漪小园景物堪供给剥啄何时共説诗
　　次韵酬王宣甫
　　老去才衰非曩时如今何处有新诗陶溪已过黄初作漳浦曽同郑老期近喜髙轩能肯顾飜催归棹起相思杖藜固有慇懃约逸驾愁难十驾随
　　奉酬沈仲归
　　刘墙屈垒敌金汤今继薫风冩拒阳久住扬州诗富艳蹔归孤屿句清凉檐声叠喜随花落野色方期共竹光偶苦河鱼今少愈不应樽酒负鹅黄
　　次韵酬才叔仍送酒
　　逸驾翩翩莫可攀飞腾岂久住乡间秋风便起东西玉郢雪姑吟大小山仅喜借居邻竹院能无持酒到松闗楼成约共鱼轩过急遗双壶且破顔
　　再用韵酬才叔
　　试听剥啄莫寻推竹院来过更有谁紫鳯迎门披裋褐小龙入臼破新规映空白鹭排青障照水黄鹂防碧漪春去自应留物色眼前何事不供诗
　　融州和孝若韵见寄并谢真爱赏梅之集复次韵奉酬
　　城南家训不籯金曽共青灯课夜唫徃行二刘元作则后人六艺尽师心经传乡源流逺诗到孙枝志思深玉润风流今鲍叔卜隣佳处到于今
　　同病齐年各老成喜君勿药近安平篮舆不惜寻梅过藜杖何妨倒屣迎潘令剧谈听至夜刘郎新句和来清疾行每愧穿杨手金榜君居第十名
　　次韵酬石谦伯二首
　　拂云着句未能竒聊为溪山且发防过矣琼瑶烦答赠居然懐袖有光辉经时苦雨无佳思几日占晴望落晖石友不来春自老登山临水送春归
　　石兄兄石不兄钱卜筑山边复水边位置亭台依茂密剔防岩壑听潺湲拂云脩竹还通月擎盖髙松不记年预恐陶君回俗驾拟乘下泽疾驱前
　　酬木伯初仍简才叔常之
　　惠我诗章有琢磨传家学力见功多恍惊社里摛文手夺得天邉织锦梭竞约芳洲容与戏预欣清夜醉时歌熏蒸浪泊防鸢堕不念垂垂老伏波
　　次韵酬潘才叔
　　杜老添愁怜晦日阆仙不睡惜残春闰余寛我花枝眼年事逾君卦气身架上酴醿香已歇阶前红药色方新新晴肯访山园否闻健闻闲莫厌频
　　再酬同社
　　殷勤春事尚弥旬岂是榆钱买得春映水残阳开句眼满园新緑芘花身论文把酒交情旧对弈忘机局靣新信笔题诗无好语多情乌鹊喜声频
　　酬沈仲归
　　曽倚平山望逺峯桥过真主昔囘龙词飜十事温卿阅句敌三都蜀岭笻置驿家风罗四靣挥毫帅守角千钟来归肯作萧闲伴一诵新篇一起容
　　田家渇雨望云峯掣电驱雷起蛰龙喜极三农俱合爪争扶百拜各抛笻先生不用愁经笥老子惟须办饮钟换韵题诗应有句何人起舞为予容
　　次韵酬梅南夀旧曽和予梅花词
　　衣鉢欧梅无别峯天悭发处妙屠龙琼瑶有句传商鼎金石留声在蜀笻三叹少曽赓俚曲五音全得列编钟末章压倒君余事不道承家有媿容
　　自和【芍药犹开一朶】
　　净尽繁红但碧峯药栏犹有緑盘龙风光何限供吟笔霜鬓尽添宜老笻岂必愁来方酌酒底须句到始撞钟闲中作乐真吾事多谢天工久见容
　　用韵酬常之才叔
　　西山爽气挟莲峯碍眼何甞恕箨龙近种猫头未成竹拟求人靣替扶笻春归意绪愁千斛病起情悰酒一钟莫话朝鸡萌妄想形骸老丑若为容
　　酬翁常之次韵
　　云问声价仰髙峯今向诗中识士龙传诵废餐惟阁笔行吟须杖转思笻晚欣乡里才华盛故是江山秀气钟竹院过从烦答似坐来起敬有羞容
　　再酬梅南夀
　　防云注日爱竒峯撼壁鱼梭欲化龙鳯沼催诗欣在手骊珠夺目急扶笻老慙尚窃祠庭禄闲觉惊闻夜漏钟报答一春无好语更怜同社曲优容
　　用韵酬常之
　　老慙匿影爱岚峯已愧家声昔二龙凿井得泉思种橘寻河知路记因笻加餐漫説囊中法应俗多违饭后钟同社朋来欣已诺何时倒屣却从容
　　叠用韵酬常之
　　迢迢起顿两三峯石窟门边有断龙致爽君能豪拄笏策疲我媿老搘笻论诗句句谐唐律举酒时时敌汉钟谢客分留余物色可能无意更形容
　　用韵酬侯居甫
　　玉树风前映玉峯吾家安得此乘龙书林未照青藜杖甥馆肯陪髙节笻归棹喜闻明月载哦诗想帯夕阳钟从今社裹添光宠咳唾珠玑有仲容
　　再用韵酬居甫
　　凌云健笔耸云峯夺得标归信是龙官似梅仙非素隠山经谢屣伴栖笻栁边待起明光草花外要闻长乐钟暂肯闻闲入诗社来篇三复叹南容
　　酬郑千之
　　契托尊公千佛名思瞻生气属丹青爱君克肖充眉宇将母通家过里亭难韵更能陪我和苦吟想见彻隣听勉传衣鉢穷年计入学元非一仲丁
　　自和
　　扰扰人生漫百营思量蒲栁岂长青四时代谢真邮传百嵗光隂寄客亭眼底浮华非我有静中真乐要人听故吾不惜全还我二十三前是白丁
　　和居甫仍喜其得雄
　　归巢勌翼底须营家近容成取次青笑我﨑岖山上路羡君潇洒竹间亭弄璋已觉门防喜引玉尤惊里衖听得子且欣容易养庚壬乙丙况藏丁
　　徳久寄南游诗卷内和丁字韵凡九因次韵寄酬
　　三迳虽荒可更营归来因得课樵青岩栖宁着髙低屐世路怕过长短亭厚禄故人新枉句髙山流水旧知听案头展卷勤収拾却恐天官勅六丁
　　酬常之
　　连朝晴霁有何营静对脩篁照眼青旌节花迎门外客发扬荷傍水边亭双呼鸠语元无据一个蝉声已可听鹊鹊飞来还送喜吉丁新句遣家丁
　　奉酬常之仙药课畦丁之什
　　在勤生计合勤营手劚山园药甲青首辨君臣严位置次防炎冷各调亭有身为患那能见未説能仙自喜听肘后傅来须记取种时端是戊衔丁
　　酬孝若
　　自笑求田了不营竭赀结屋为山青尚怜逺岫光倾座犹欲平崖稳着亭同社唱酬虽数至扣门剥啄未尝听故交要识今吾靣不是遗民即隠丁
　　酬南夀【挟策方勌而二诗至】
　　穷当坚似亚夫营谁似任安事卫青欲使威仪还汉旧未伤风景隔新亭功名薄处书慵读志节髙边我爱听过午尚思茶一盌休将后蔡比前丁
　　身世悠悠莫苦营是他松栢只长青寛于茧瓮茨为舍大似鸡栖草作亭虫臂鼠肝元自定龟毛兎角惯曽听胪传天语君须记第四科名合是丁
　　仲归以结局丁字韵二诗七夕乃连和四篇至如数奉酬
　　年衰病怯思怔营惟见诗筩眼便青连和旧篇才结局髙吟新月恰当亭敢轻勍敌婴生力正恐陈言厌熟听入社莫言诗殿后此时孤律梦方丁
　　君诗纪律似坚营气王东南帜赤青涌思急于流峡水疾驰快似速邮亭想当惬意须频读説与齐眉更喜听击鉢工夫胜刻楮卖文却笑隠吾丁
　　年逾卦气易身营除一君犹鬓髪青岂但文章难匹敌只量筋力敢秤亭诗如博奕聊贤已调似渝歌且易听除却唫哦无一事斋心惟敬六神丁
　　聘钱犹欠入驱营野语传讹乱史青河鼓牛郎隔河汉成桥乌鹊为津亭随縁乐事从心赏妄想佳期莫耳听见説老人星合见更占秋丙防春丁
　　次韵湘西许老
　　困倚床头未当痴结庐取次不涂茨常留真火添丹灶任使清霜上两眉入市有钱时施药还家无藁自吟诗不因乘兴来过我老子姓名谁得知
　　次韵王宣甫
　　佳句驰来合斩闗家童岂得嫉渠顽好懐偶苦催租至厚意虚教垂槖还近社赓酬几寂寞旧诗涂改厪烂斑转庵方示维摩病犹望崇斋大小山
　　次韵孝若谢报谒二首
　　访旧论交忆断金闭门宣想日髙唫应思后牧长囘首更学隂何苦用心顾我自知经世浅如君何苦爱人深相逢休説东山话已觉昨非犹至今
　　如悬夜雨润冬晴菜本朝来翠浪平菊老容成宜退听梅开真爱欲相迎拥鑪静坐心非想把笔题诗思过清写寄城西老朋友数能过访不无名
　　次韵卢康伯别家塾后示惠二诗
　　投老投闲袖久通何妨搔首鬓如蓬故人索我形骸外春事开予笑语中别去未几情似阔诗成倐至福何洪倦从逺役宁株守人讶相从臭味同
　　如君摸索不难知匡鼎来时解説诗莫作分甜后蒂已樗散鬓成丝闻闲嵗月壶中永取静光隂隙外驰莫道广文心似铁知心犹有赋梅诗
　　次諌长韵
　　缭垣虚昼静沉沉两行槐隂一径深细雨入帘供洪溽【按供洪溽三字难解疑有误】清谈参坐共萧森柳边花底随官事緑暗红稀惜壮心正以头风无借在诗翁佳句敌陈琳檐溜涓涓响涧涔湿飞蝴蝶见深深乳鸦雏雀自醻答老柳古槐惟蔚森同省三人慙未至许身一字愧初心好风隔院动脩竹随意题诗倾碧琳
　　再次仲归临池韵
　　圣时下士若卷阿鸿笔词源走万波南省只教韩愈到北飞犹障禹门过男儿器业偏成晚夫子才名独患多地辟天开知有日中兴宜颂更宜歌
　　次韵刘孝若二首
　　每思忝窃长知愧何有行藏可待眀壮不如人祗録録老将及耄更平平故交契予情文厚佳句驰来格律清拟策疲驽追逸歩却愁重趼趣脩程
　　宜男草长欲忘忧含笑花开却似羞转蕙有风凉意动重梅过雨涨痕留幽闲嵗月难消受香火朝昏未答醻珍重友朋相慰藉鼎来赓和得因由
　　次韵转庵幽禽到硏边之什
　　梅风拂拂动薫弦久雨休疑是漏天有客方懐唫泽畔无楼那得住山边添香遣日愁难破换韵传诗喜欲颠犯戒成章贤博弈门人已废蓼莪篇
　　次潘茂和韵
　　久向竹林闻小阮恨无此客岂无氊文章未可为余事子弟何妨自太鲜老去嬾兼衰作病传来诗与月俱圆瓣香合为牀头易笞鳯鞭鸾不是仙
　　袁同年过扬州递书并诗再次韵约同留维扬观春色
　　一缄书札故人情中有新诗字字清邮置传来心已醒秋镫读处眼偏眀扬州路近帆能疾渚潮来水似生少驻星轺问遗俗春风生帐有诗呈
　　再次韵仲归
　　身名已媿鳯巢阿世念难教古井波老觉病时终是嬾话当情处爱相过闻闲莫惜朋簮盍服义相将户履多意到防能剧饮与君同赋醉时歌
　　席上次刘振之贤良韵
　　眼底扶疎緑渐稠傍林轩槛转清幽空飱敢拟过僧夏闵雨犹怜近麦秋客有好懐厪夙驾袖将佳句豁牢愁焚香饷客无多景静听呼雏鸟雀啁
　　子仪侍郎欲擕家泛湖不及践旬休之约再次韵
　　案头故纸积如山春去能无半日闲已约旬休同此集预愁隂雨在其间时清不禁无何饮昼永从教竟日还只恐扁舟成防宅同游无路可追攀
　　再次韵子仪侍郎用沈察院韵
　　杜宇来时忆故山簿书丛里且闻闲流传旧体湖山外赓唱新声伯仲间雨霁园林莺亦喜风轻帘幕燕知还苏公堤上眀寒食逸驾翩翩不可攀
　　次王宣甫韵
　　一春无计接茵凭野草闲花漫自荣留得小栏红药在待防新径緑隂成亦怜酒醆踈谈柄肯寄诗筒督课程多病感君勤问劳肱三折后万縁轻
　　重阳前两日集转庵同社而今日忽雨次转庵韵
　　搀先登眺髙为节片叚芙蓉锦作花赖得前朝曽此集有如今雨欲何加欢浓未分成白客醉犹怜酒胜茶犹恨梅川无好句更须君赋为传夸
　　次常之韵
　　身闲城市即郊坰况是秋髙气倍清醻唱篇章惊句眼徃来节物见交情重阳槛菊眀朝摘细雨檐花昨夜鸣晚霁嘉賔不重赏灵山空自爱嘉眀











　　钦定四库全书
　　渉斋集卷十一　　　　　　宋　许纶　撰七言律诗
　　寄陈颐刚
　　眼见交逰半陆沈可无百丈引清深注成兵法有竒志闲过壮年应苦心几度梅花开怅望有时杨叶梦追寻男儿机防何终极莫遣愁将鬓髪侵
　　简转庵
　　扣门有碍吾何适排户顿疎君作难不对桃花倾社酒谁怜燕子怯春寒便过熟食过元已尚看酴醿看牡丹却笑今年诗厄闰畧无好语入毫端
　　简才叔
　　坐看母竹长龙材衣上新痕染碧苔杜宇不随春老去黄鹂偏傍水光来摇摇书带连香草冉冉凌霄上古梅此意转庵同领解更须潘令好懐开
　　寄洪州新建知县
　　逺听弦歌乐部封放衙乘醉半疎慵家辞南越无千里县管西山有几峯人望废田禾影合吏愁空狱藓痕重孺亭应更悲前事烟草萋萋叫夜蛩
　　入南乡检旱纪所见
　　分宜南北两乡分路入南乡过所闻荞麦满山明积雪晚禾匝野涨黄云寸田必垦怜农父五斗空餐媿令君惜许早田成旱损不成乐岁答民勤
　　纪所见
　　百年厦屋尽良材客位经年长紫苔失马塞翁翻有得抚松陶令盍归来门前婀娜千行栁墙角轮囷一树梅满壁图书非诧事锦囊成箧未曽开
　　夜渡分宜水南
　　一水弯环抱县流水南物色总清幽案头故纸看成叶眼底青山见即愁夜唤扁舟乘月渡静听鱼网沥波収忽思孤屿中川畔满意秋风落钓钩
　　括苍道中次陈颐刚韵
　　诗翁四十九行年説着行边喜欲癫介妇滩头随水宿冯公岭上伴云眠趋时萍实甜于蜜阅世匏壶老更坚冀北须君空一洗眼前驽马太劳鞭
　　宿建徳驿追次张于湖壁间韵
　　此驿阅人多似我于湖去后有谁来诗留版壁经年在门对岩扃尽日开天上有文修白玉人间无句对苍苔相逢莫问滔滔事荷蒉曽过有意哉
　　舟行早起处州溪上
　　溪容雾气扑清芬野色防兼晓色分樯表已迎山背日缆端犹系石根云打头风信看来转当面滩声语不闻遥唤渔舟勌囘首人鸥那得更同羣
　　早起
　　归来百事尽摧藏卦气行年分所当未晓不眠真是老才明便起有何忙移山种石愚翁癖遇酒逢歌楚客狂此外胸中无个事有时信口作篇章
　　睡起
　　饭了晴窗睡足时杖藜徐歩出荆扉若无俗事关人意只有杨花防客衣黄鸟怨春浑不住杜鹃知我亦思归隣家酒熟容賖买竹笋初生韮菜肥
　　书债山积久逋余丞相报缄连发二书毕喜作口号
　　自思堪笑亦堪怜嬾与顽兼不可镌两纸书成大功业三杯酒罢小神仙每当静处常追悔何似闲时旋补填害性苦心从古病不如归去乐残年
　　汤晋卿善谈命求诗纪实
　　已近无闻半百年枉烦明镜照华颠湴河驿马妨乘鄣氐宿苍龙分委天告我三阳闻好语騐君三命有真传预愁一字终无补何日归欤阿对泉
　　徳久和韵以予请外之力预为怅然再用前韵
　　已是于思去复来自慙无补効涓埃麤官只合供烦使昭代惟须急异才名士不应诗作祟诸公方拟管吹灰且容一舸江湖去庐阜烟萝鎻碧嵬【庙堂许以江西漕节】
　　才叔调倅归【报谒不值访松庐留别拙语并呈】
　　五月征行思竹院半年赓倡负松庐水西风月分归后衖北交朋过访余携具洗泥曽醉否逃襌得句定真如渉斋终日攅眉坐正赖清新为起予
　　鲍融州病足叩谒适遇孝若示融州菊诗和篇次韵呈
　　不见融州夏渉秋居然欵对豁羇愁犹存尊足怜同病不系虚舟任打头久待一州当敛惠终烦诸野要营求我今不啻便应足独恨于君百未醻
　　病赤目从薛山甫借荷叶巾
　　赤目朝来势转加病身观妄有生涯火平文武寛心地酒逺圣贤疏肺家虚白已能生暗室空青不用防昏花小冠预拟更名字借与团圆藕叶纱
　　次韵仲归病中垂问
　　痼疾多年久一翁医方验后自难功已慙兀者犹尊足敢企泠然欲御风覔句未能生处熟论交正要苦辞攻慿君莫话沙堤事此语终防不是公
　　次韵呈支茂先贤良
　　烟蓑不尽四山青古道长将古意评辟谷乆知踈药裹纂言今见满书檠尧年请祝新抛隠宋范争抄近荐名圣世埋光那可得清台恰奏少防明
　　喜宣甫至戯呈
　　陶溪路逺强跻攀犹得诗筒暂徃还有便催租俄败意无心听鹊忽承顔菊花满迳成三老梅萼穿林见一斑肯为转庵聊且住预愁约束裹粮悭
　　次王宣甫题媚川图韵
　　底须屏障写天呉絶境横前与画俱两塔屹波流不去千帆破浪逺如无空明水月光争媚开阖云山妙莫摹扁榜首防摩诘句小亭从此有诗图
　　韩干四马诗戯赠世京
　　吾闻北马来西极骧首蹑云无定姿俯视双瞳真皎镜遥怜一骨独权竒何年惨澹经营处此日飞扬奔放时把玩不须嗟嵗晚防看天廐着金羁
　　谢鲍潮州惠归正李媪所作外国图因题卷后二首
　　两年贰郡半専州濠上鱼涵惠泽防慨念中原变荆棘图成外国别冠裘故宫禾黍悲清汴落日风沙惨白沟汉节提携曽记别居然展卷涕横流
　　健妇真能胜丈夫丹青人物妙难摹百年画手承平久万折归心守节孤辄此珍藏为我有从渠逺致更能无伤心故国流风在不是成周王防图
　　题元祐诸公跋窦三川诗卷后
　　门前流水古犹今不见钟期但苦心每忆承平爱人物有谁埋没向山林一官黄绶甘肥遯百首清诗共赏音自笑抱关人録録亦将名字托碑隂
　　次韵仲归渔父
　　风静波恬没是非雨蓑烟笠当冠衣移将兰棹垂纶去钓得金鳞带月归到处茅柴賖可凖有时莼菜滑仍肥旁人道是忘机叟到底从来不识机
　　王宣甫以新妇鱼能鬭为胜负鱼有诗释其讹谬次韵戯答
　　斓斑红黛鬭芳塘新妇鱼儿着底忙岂为长陵矜先后不知濠上乐彷徉诗来解辨吾伊谬我欲兼将胜负忘蚌鹬相持堪惜许须知旁有谢三郎
　　闻砧
　　秋来风物自凄清叶叶枝枝防防鸣近砌不堪催织语逺砧更送断肠声苦心且作丁当和积恨终慿熨帖平寒女终身无褐彩绮罗通夕课寒檠
　　观郭殿岩打毬于冲天观旁
　　峯顶毬场翦似平汾阳号令素精明万蹄攒逐一星过两队驩呼众乐鸣静看穿杨矜妙手醉观过翼觉身轻摩挱亭丁排衙石拟赋将军射虎行
　　听转庵弹琴
　　竞春人去客苔侵喜对安仁理玉琴百尺游丝非助我一声啼鴂是知音湘桃作意红兼白碧栁随宜浅更深昨日胭脂今日雪可怜墙角两来禽
　　次韵仲归观弈
　　緑隂昼静熟观棊横出寜分正与竒要处不容留活眼忙时翻笑敛愁眉手谈大似衔枚战坐隠几同过枕师着罢了然无胜负机心却许白鸥知
　　酬转庵畏酒之什
　　絶境夤縁有路攀隔波楼影塔中间才収梅溽经旬雨已放莲峰几朶山胜处得闲真阆苑醉余忘世即函闗诗髙不饮妨何事恐对湖光自忸顔
　　谢鲍潮州送新酒
　　浊醪青蘂作重阳才入开炉月果良佳酿遣销彭泽恨好懐肯对马军尝清新有句须留待风味如君不可忘只俟髙轩共杯酌四时岩桂尚能香
　　还杜叔髙诗卷送酒
　　三衢三杜人能説我亦曽闚仲叔间软语接来真有味好诗唫到秪如闲名场偪仄云垂翅泽国冥蒙雨蔽山不有客楼何地着可无尊酒破天悭
　　次韵酬显庵寄茶
　　显庵多别又多年小草蝇头越了然覔句不为禅所缚住山长是佛相怜无从饮酒过莲社尚肯分茶到玉川肉食正慙无补报归心已驶不须鞭
　　郑文之许惠乌髭方戯简
　　堕甑功名久任縁形骸老丑孰蚩妍了知白髪关吾事敢学乌髭趁少年人谓黄金容可作君藏鸿寳乃能铅一皤正博妻孥笑许惠良方试与传
　　王宣甫以予有诗求郑文之染髭法与其旧作暗合因録示次韵酬之
　　细看緑绕与红围此地何曽着白髭顾我全惊缁鬓改羡君犹有黒丝垂一皤博笑几同调两丑相看莫敛眉正使醉中巾帻堕不妨齐唱赤壶词
　　戯赠
　　不鼓君家防下材渇心古井欲生苔栁枝未放行云去巫峡又还为雨来似染霜髭欺黒漆尚禁醋齿试青梅不妨雨过同心赏一架酴醿花正开
　　三赓许令侄砚之什
　　转庵蓄砚有竒材受墨逡廵落海苔异品已堪相甲乙余波足可畀云来许分阮侄邀金竹预想将军慰渇梅尤物匪珍才可惜芝兰正要满庭开
　　次韵王宣甫谢笔
　　笔塜前头几泣鱼笔耕无获匪才踈寄将毛颖烦为传恰值虞卿正著书千兎难醻终送似两家托契更谁如词章老去输豪放琼玉从君要佩琚
　　谢益老寄英石
　　淡交如水足生平晚嵗烦师托石兄曾解防头听半偈定能发笑验三生丛林住遍归来好长物分将过去轻闻道肯为隣舍佛锦衣只在雁山行
　　旧藏英石沈俭夫族人处谢俭夫转为取还
　　百好残年心已灰石君久去絶嫌猜故人诺重金难比族里言温璧径回曽与话禅听翠竹亦资醒酒卧青苔如今相见休相叹各是因人归去来
　　济叔辍案上石菖蒲为惠石与菖蒲俱佳拙语奉酬
　　苍然拳石具林峦上有菖蒲八节滩洛浦毵毵余玉佩蓝田拂拂长琅玕着身便恐移天姥濯髪还疑借洧盘割爱赠予铭座右斓斑鬓影照应难








　　钦定四库全书
　　渉斋集卷十二　　　　　　宋　许纶　撰七言律诗
　　贺太庙产芝草【太祖夹室】
　　太室晶莹粲玉芝慈闱恰遇未央时两宫喜色腾尧采万岁欢声动汉巵发祉有来増裔叶产祥方至在孙枝从今庆事频频有凖拟赓歌剩赋诗
　　得禁中花喜而有作
　　阶前红少緑多时尚有名花巨压枝珠璧直疑天上得琼瑶难报世间竒悬知丹禁莺花绕始觉仙家日月迟珍重十洲蓬岛客津津喜色见双眉
　　再次韵宣甫探梅
　　姑射山头氷雪姿自应不负岁寒期一枝已共廵檐笑半树寜忘欲雪诗未许佳人和月摘且容老子受风吹城中诗社新牢落絶喜陶山慰所思
　　次韵王宣甫催梅
　　摇落驱驰自岁年今年慙愧得身安小园亦有先春意短思惟知著句难看水看山从昔好爱风爱雪待今寒故人逺寄催梅作唤起新愁有万端
　　再次王宣甫韵
　　江南春讯漫年年月下推敲句未安好语得来元不易爱花开后却无难霜晴屋角偏先暖雪色枝头已破寒为向催梅居士语杖藜肯复过苏端
　　次韵王宣甫催梅
　　犯寒时访岁寒姿经闰何縁却后期珍重故人勤问讯剪裁新意作催诗一阳潜与飞灰动九奏深慿画角吹莫遣诗筩成断絶日来频为起愁思
　　初得梅花呈似参议刘二十九丈
　　江南驿使是知津剪送琼枝裹緑筠触发家山春意思唤回天地雪精神防持惟有壶瓶水暎带全无几案尘一夜梅坡清入梦不妨持恼谢岩人
　　张舍人恵古梅醻以拙言
　　孤标耻付夀阳妆薜荔为衣藓作裳暎竹防茸初破白倚松鳞甲亦生香分无踈影追同辈肯逐羣英殿后芳珍重折枝烦寄与恍思千树故山旁
　　再用韵奉醻
　　未信时新有俭妆缟衣趺坐赤帷裳已甘槁项终肥遯无奈酸风发暗香心苦故应如貌古林深正不为人芳须知已是丈人行领畧羣英顾在旁
　　同寮约过包山因问讯玉津牡丹再次韵呈子仪侍郎
　　传闻有约过包山节遇天祺得蹔闲便有啼莺迎栁外不妨飞蝶导花间东呉壮观随潮长西洛风光指日还独恨防臣无补报勲名分寸盍跻攀
　　谢惠牡丹
　　未叹春光去有涯诗翁时为送名葩娼条冶叶从过眼魏紫姚黄始是花洗涤壶缾晨井水防持风雨夜窗纱十眉已觉成羞涩且向樽前领物华
　　赵漕从善送呉门牡丹
　　看花檐上眼长寒惭愧邻翁送牡丹和露擎来香可染拢云争插玉成团传闻西洛名千变排释东风恨万端茂苑去天真尺五羡君花信报平安
　　芍药
　　扬州千叶旧生涯诗到坡仙正复葩喜见故家翻瑞药送将新句续名花日髙髲鬀醺含露时様梳妆肉暎纱窈窕留春春不住诗翁留得鬓边华
　　再用韵
　　莫问无涯及有涯眼前万緑替千葩故人访我跫然喜小阁留春圣得花美酒急倾门候钥清歌未彻烛笼纱匆匆似此频能过犹胜逢人説梦华
　　三用韵
　　緑遍山颠与水涯苦吟且不到春葩新篁已接三竿日红药犹开四月花好句更烦衔两袖嫩寒犹觉怯重纱留连小饮无须醉明月翩翩扈翠华
　　花药相接可观复用韵
　　浄尽天香溢夏寒满奁谁掷狡仙丹洛花不逐林花老禁药犹堪木药团试问丁香和恨结何如萱草破忧端翠屏红粉腰如束我是村中老谢安
　　传芍药复用韵
　　阶药留春逗晚寒鬓丝敢傍脸霞丹肯分骑鹤红千叶喜见盘龙緑一团妖格流传如有恨狂香横出亦无端慇懃为换瓶中水排比窗前两行安
　　和人惠白莲花
　　碧莲花发梦湾矶鹤骨难教厚禄肥夜月擎来双掌露晓风拂动六铢衣渔歌过后香犹湿鹭影移时雪欲霏风月既为専一壑茅茨何自有光辉
　　池莲
　　一湾清碧绕中阿万柄香红映麴波不道鱼长受芘只欣鸥鹭数相过机心久与尘俱息警句元无趣自多病起情悰聊徙倚何人解唱野塘歌
　　凿池添种荷花
　　絫石防花拾弃材凿池种藕白余苔【案白余苔三字难解疑有误】游鯈剩喜波光阔飞鹭似知人意来已见圆荷浮小叶正须细雨熟黄梅莫言旧隠无多景一派清泉手自开
　　玉簪花
　　琉璃布地緑愔愔苗长蓝田夜照林雪色能香开有璞玉光未拆盍成簪不登云髻尤孤洁长浸铜壶更久禁梅与水仙流品外幽兰相友是同心
　　秋萱
　　説着宜男已可羞移栽老圃且忘忧传为麝种生来别唤作鹿葱元是愁幸脱炎威才过夏何縁冷落尚宜秋国香天且难拘管过眼空花一笑休
　　鴈来红
　　非花非叶艳茸茸鴈未来时已自红多似锦衣明昼绣好同旌节种秋风鸡冠麤俗难争长金凤低徊漫作丛谁道后庭遗恨曲龙蟠王气正豪雄
　　李若兄菊诗同社久已嗟赏赓和属防写寄仍用韵以致予奉祠之喜予两年从金陵覔菊栽而一种至今着蘂未开岂所谓晚节香者耶次韵奉醻
　　满地金钱买断秋晚年安得有穷愁小园不负长寒眼佳客自踈新白头一种最开陶迳晚两年曽向蒋山求肯能过访同心赏犹胜传声互答醻
　　四体支吾两鬓秋一生知足百无愁洞霄香火手加额太玉山园茅盖头归去来兮交未息不知我者谓何求若人共説无生话一句抛来一句醻
　　次韵章君济黄元章二广文种竹建康学宫
　　城云一坞碧云深亦许分青到泮林移去检书涓醉日种来挟防较分隂细看直节难教改设有繁霜不受侵二妙育才如此竹惜无健笔与长吟
　　即事并写和质弟诗呈似
　　新緑愔愔长茂材嫩流漠漠养深苔一梭金影緍蛮过半缬花光剥啄来槛竹鸣边垂粉箨池萍缺处落肥梅闲中偏得园林趣更觉清和意象开
　　检校园课济叔又送花栽欣然有作
　　雨余扶杖入苍苔检校园工有品裁缓引苗教傍架旋齐菊杪要平台出墙新竹矜施粉立水髙荷劝把杯莫讶小园饶胜事故人续续送花栽
　　蒋肖李潘才叔和检校园课之什再用韵为谢
　　随意篇章落海苔琼瑶欲报不知裁青蒲细草来斋几白雪阳春走皂台梦里勲名槐是国闲中活计芥为杯吟哦蒋径潘江句浅白深红手自栽
　　肖李才叔和篇未章有青蒲自是公家物之语再用韵为谢
　　踏破先生客位苔诗仙凤沼得重裁连城更枉捐双璧二妙真堪共一台蝇到成时元误笔蛇因添后失持杯劝君休话青蒲事妄想根苗莫更栽
　　次韵毛漳州遣价为夀二首
　　漳州逺为故人东问讯深怜臭味同喜可寒冬耕防浐唫堪小麦熟崆峒贱生已觉年骎暮逺祝应难日再中愿老洞霄香火吏余龄犹得効呼嵩
　　充位无功得放归渊明若在耻吾师旧交动色知毛檄故里分甘到董帷顾我已沦诃谴域如君合建太平基竞传报政趋严召逺业真堪济此时
　　为转庵夀二首
　　却喜漳南解秩归天教慰藉老朋知巷南巷北游从旧浙右浙东赓唱诗上阁有题皆得和西湖无路可陪时年顔相去追随得难老如公夀更颐
　　岁岁新阳喜仲旬两家儿辈作生辰下生弥勒迟三日共约梅花作故人未许同龛供佛事只须共载接车茵相先夀语须齐和满酌吾家太玉春
　　髙少卿挽词
　　剖竹乗轺课最多班髙惟月正逶迤千龄圣主难逄际九袠慈亲奈老何尚拟鸣珂还里衖俄伤埋玉向山阿宣仁忠节平生愿有子巍登进士科
　　蔡知阁挽词
　　抱负平生是朴忠发挥不尽古人风名藩多歴为民福上阁频输在帝衷勲业有期方感会哀荣不恨剧初终灵峰树杪趺出无媿铭辞属蔡公
　　亲家张舍人挽词
　　忍看丹旐引灵輀尚想祥华进止时无复短檠亲教子空余满箧旧题诗隂功防即佳城兆显刻犹须幼妇碑小殡西湖湖上寺冷云秋露不胜悲
　　忆曽伯仲共论文迭和壎箎自不羣尚以竹林怜小阮肯令新妇配参军登楼无计追王粲载酒空烦过子云幸有诸郎传素业勉旃犹足振前闻
　　挽承事黄公词
　　胶庠衣鉢是青毡付与儿曹自勉旃鼎级科名彰父教着庭勲绩见家传千钟合使荣三釡一品终当贵九泉留却无穷风木恨悲茄呜咽晚春天
　　钱致政挽词
　　教子全功次第成吾乡钱氏窦家声善根植得桥梁固心地均教役使平铜墨逺从欣养志银绯勇返了遗荣哀荣夀考无堪恨行道称嗟泪自倾
　　刘和州挽词
　　风姿醖借发阳和议论峥嵘砥柱波先见不为时宰信孤忠帷是圣心多两州惠爱逢人説万里功名奈病何期待自慙无补报忍观埋玉北山阿
　　郑通判同年挽词
　　人物吾乡行秘书功名末路坐题舆只教副墨传蛮徼不得雌黄到石渠临事孰如仁者勇著书犹是道之余推尊文行铭辞好无愧当年叹起予
　　惊心同榜参辰回首龙飞四十春不憗此翁天实惜欲论心事我谁亲百年风月归唫笔一代仪型落后尘正尔棘心吹泪苦石塘东望更沾巾
　　郑光宗节使挽词
　　孝庙祥刑首选抡行藏何媿百年身共知草木威名旧亲见旌麾号令新登陆政成俄告老建旄好在奄归真传家有子无遗恨千古佳城泽后人
　　陈紫防挽词
　　三生竹素一臞仙六艺波澜万口传能使声名垂宇内不教官职副生前松阶显掲新阡表宣室深知旧学贤忆赋桐君赠予别忍吟薤露挽公篇
　　侯机宜挽词三首
　　世取名科耀故乡君家显祖屹相望将雏近喜重偕计有子先登服义方着从事衫元漫仕入元戎幕已交章头风正待陈琳檄熟路轻车痛折箱
　　岂以姻亲笃故情最怜意气感平生身居城市如専壑家蓄图书得主名满拟归田谙笑语何期中路隔幽明有儿万事无堪恨待勒铭诗作世程
　　掀髯握手话心期録録俦中独见知官职有惭公过许行藏无据我何为直书实行人能读厚徳深功世莫窥有子传家吾不恨西风吹袂涕垂颐
　　周和叔挽词
　　不烦月旦课乡评少日声名老更成百里恩波东淛水两州遗爱蜀江城操持坚彻神明惧精爽全归父母生子有笔端公不死故交零落我伤情
　　转庵挽词
　　无复从容唱和诗忍为恻怆挽歌词生前秋月春花了身后髙山流水知小阮竹林思歩武仲芳蒿里得追随腰金埋玉终尘土万卷千篇倚二儿
　　善士严明仲挽词
　　清风元在钓台边分派东嘉世有传教子以经无尽藏活人为徳不唐捐年登九九方开袠心契三三即了襌夀得考终称善士合将哀些表新阡
　　万侍郎母夫人钱氏挽词
　　亲归儿住可胜悲儿第亲存各不知一世苦心天乞与百年荣养圣垂慈共传义激投簪语合见恩除从橐时不及聨书朱氏母可怜惟赋挽歌词
　　夫人滕氏挽词
　　升堂忆昨拜慈容京兆平反一笑中可但三从多懿范了知百念积隂功松阶猛乞荣归养吉国真如擅考终千古难消吹棘恨可堪丹旐卷春风











　　钦定四库全书
　　渉斋集卷十三　　　　　　宋　许纶　撰五言排律
　　代上皇太子夀二十韵
　　阖辟乾坤逈胚腪厯数长较论今鲜俪诣絶古非常八袠尊尧典千龄格舜裳孙枝绵奕叶国本系元良南极昭穹覆东储应夀昌九秋开令节五日届重阳照曜辰仪肃氤氲甲观祥玉巵传锡嘏瑶乐奏称觞茅土仙潢润芝兰寳砌芳元勲来阀阅嘉耦奉尊章庆事川方至驩呼殿未央防惟天继体仰止日重光拟把防埃报难将算数量皇图恢逺驭夀域振遐荒寝事龙楼问班陪虎胄行神明推大尹惠养式羣方朝夕渊冲地闚瞻简乐堂不能鞭朽钝何物介陵冈再拜占霄象千门祝夜香两宫千万嵗三圣共无疆
　　又代贺十韵
　　南极昭穹象东储应夀昌千秋符季月五日近重阳银榜辰仪肃铜吹甲观祥两宫开燕喜万国庆元良竞指椿为算争持菊泛觞恭惟天广大仰止日辉光继体观行健重轮耀有常自然髙宇宙何物介陵冈监古慙能读分僚忝接行三王真有道更欲祝绵长
　　上左丞相夀二十韵
　　阖辟乾坤逈甄陶物象新舜弦熏入治商鼎味还淳天贶方垂节崧髙已降神清明开造化精祲下星辰谦损祗缝掖尊严絶缙绅怯惟闻已过勇岂逊师仁补衮工夫细垂裳宠渥频热官无幸位寒士有通津水旱犹亲奏封章要广陈栋梁湏偃植海岳待防尘自昔观前軰于今迈等伦调和全玉烛鼓舞在洪钧薄海归洪轴中原望帝宸两宫三圣日四海一家春少倚遐冲折重看夀域均无官醻竹帛有节拟松筠晓日驰中使流霞出九旻敬为丞相夀恭上太夫人盛徳宁无种长年宛似亲小人因有母惭媿器轮囷
　　上梁丞相夀二十韵
　　千载风云防三生柱石縁罕闻流渚旦同在降崧年天意开皇极神谋属钜贤中和垂节后嗜欲兆开先象应魁三近声蜚第一传十年登鼎铉四海入陶甄轻重朝廷寄安危将相权朔方频借问南国小囬旋再入仪刑肃周询眷倚専折冲声色外夑理冕旒前照曜氷山泮调和玉烛圆帝方张挞伐天欲靖烽烟机防宁容髪功成即济川长城端有托夀域定无邉不用霞觞祝唯应寳札编升平天下宰隂徳地行仙霁色归桃李韶光并管弦深为修禊日全似浴沂天但乐垂裳化难酬补衮妍清风时入抱聊写穆如篇
　　上安抚程给事十六韵
　　台省仪型旧垣扉宠渥新词章闗造化论议蕴经纶去国悲风木流年感隙尘未教居鼎鼐亦合上星辰何自占双使从谁问大钧熊湘辰告入牛斗夜光陈礼乐须贤帅湖山要主人一言九重寤八县十州春拾穗歌时熟投醪味徳醇燕闲余画防谈笑且纶巾早晚登黄閤声猷动紫宸有儒嗟濩落无路话邅迍忆拜编书赐祗怜负弩身或疑千里马曾遇九方歅北斗言赡切西山入梦频登临冀轩豁未敢叹轮囷
　　上辛安抚二十韵
　　开辟重华旦胚胎间世贤云龙时际防星凤睹争先天授归三杰神谋效一编宏谟驱固陋余论细雕镌诏防倾胪句山呼动奏篇干霄须造化惟月进班聮有客占星次逢人问日邉江湖烦镇抚壤地屈盘旋谈笑潢池浄生成壁垒坚丈夫真细事余子敢差肩黄屋深知切青云宠渥骈即归调鼎铉少驻斸龙泉更治今冯翊重归旧颍川载涂明积雪嗣嵗卜丰年封殖棠隂盛驩迎竹马鲜恩波行处足威誉向来传此独疮痍甚方疑雨露偏禁通邻邑粟费减月桩钱斋戒逾三日遭逢有二天执鞭吾所慕负弩敢驱前
　　上周尚书内翰承防二十韵
　　弱水蓬莱逺羣山岱岳髙尘埃千障隔景行寸心劳摸索知何自抠趋苦未遭铜章披宿雾藻鍳炳秋毫穹壤悬鹏鷃篇章抵鴈羔斯文标正脉舆论凛时髦勇退闗吾道留行切帝褒风云开壮观舟楫际洪涛剑履昭魁象词澜卷巨鼇合宫陈缛典华盖粲星旄霁日明黄道祥风动赭袍恩波荣赦草顔咫醉仙桃麻册追盘诰诗歌逼颂骚人方期补衮功岂在挥豪地禁承中防天官冠列曹仪型喜颇牧歩武接防臯蚤晚登三事乾坤倚一陶途长须骥足用拙匪牛刀造请神先索推敲痒莫搔未嗟闻道晚终待郢斤操
　　上运使蘓大卿十六韵
　　当代推先正斯文倚废兴表章逢圣主衣鉢见孙曽操履浑圭璧行藏动凖绳太羮元薄味积水自增氷洛诵传瑰墨鸡林识寳缯六卿聊率属三事即延登一自双星出重烦四牡乗周知民疾苦宻访吏贤能已见江西化都为道院称夷涂终妥帖揆路始飞腾后进思亲炙今吾有服膺百年能防见一语愿师承令弩方危脱公堂许骤升暗中慙摸索胷次漫崚嶒末俗惟同调初心只自憎可能怜鸴鷃随意亦鲲鹏
　　见提刑巩大监三十韵
　　夙借屏星映曽怜坐客寒扁舟违逆水方丈三韩分隔悬穹壤心驰乏羽翰荧煌长在望嵗月凛奔湍凡骨思佺诀师资待郢墁把文留箧笥洗眼诵琅玕辙敢穷途恸冠期结绶弹苦无苍玉佩絶忆紫金丹徃絶修门入争先要路看飞腾宁有防遇合自相欢献纳君王问施行宇宙寛前星开尹幕列宿炳朝端贺老聊为监严公合从官调官因有便典谒亦曽干不得瞻丰采无由出肺肝姓名烦摸索踪迹自蹒跚未有三千牍那能九万抟抱关从苑候失歩向邯郸继忆専城去俱兴敛惠叹第闻盘错旧不见剸裁难帝眷从更治民风要饱观甫传光礼乐已着画衣冠浙水东西接恩波昼夜澜去天邻杜曲近日即长安儒腐真堪厌才优特未殚少迟调鼎铉即合侍金銮余子甘流落遗编守故残若为百里宰已判一生酸蜀道防虽勌山隂兴未防犹能风雪里作意驻征鞍
　　别毛质夫省宣抚丘同知访都督张知院十韵代简
　　交契三生在违离百念休杜门烦枉驾力疾喜登楼击节听髙论持杯散暮愁诸公争屈致故里可淹留科第休云晚行藏却自由安邉须逺畧造膝待前筹雨泊中川屿风防古括州知津君已熟惜别我何忧京口留青眼澄江正白头或纾知已问已负杀身醻
　　五言絶句
　　太上皇后閤春帖子
　　夀拟南山祝春从北斗回物华欣向泰厚徳发生来母道齐皇极韶光傍夀觞徽音家庆集随辇奉尊章风帘回翡翠冰研伴蟾蜍亲写迎春帖真符太上书
　　太上閤端午帖子
　　自得广成道长居不老天底须桃辟恶何用木延年人艾休教采仙丹乆养成六宫争结缕再拜学长生柈献千年实杯行九节蒲至尊亲上夀家庆列成图
　　圣夀閤端午帖子
　　有徳天同夀无为日更长每逢端午节双上万年觞画扇迎双凤轻衣拂六铢太清元有箓抱朴不须符绕臂长生缕当门五色丝榴花防结子叶叶在孙枝
　　题恵崇小景
　　寒林防吹折冻栁不胜垂老去机心熟惊鸥莫浪疑崔嵬吾肺腑面目似庐山江上风涛稳扁舟得徃还舒徐春昼永取次小桃红独爵把枝稳矜呼立晚风两蛙随歩武先后得位置不作渴雨呜岂不贤鼓吹
　　题文与可山水
　　踈篠寒林手文家富韈材片缣云气足彷佛认蓬莱
　　题洪子恂所画盘洲图
　　林塘天遗得花木地宜栽细纪平泉咏挥毫落海苔
　　题车盘图
　　牛磨人俱转车旋水即流争如霖雨足所至息人牛
　　归牧图
　　爵禄不入心牛肥了耕稼緑隂生晚烟归来两闲暇
　　题水石翎毛
　　此君已可人更着水石映水禽穿林来相呼复相应题邉鲁生花木翎毛四首【鲁生徃金陵招谕死节故诗意及之】
　　緑垂朱雀栁双燕不胜春泥落空梁语之人竟杀身南国枇杷熟卑枝结子多一双拖白练飞堕緑林阿小树生荆棘棠梨结子幽白头双野鸟相对菊花愁梦断江南信空怜鐡石肠縁么何处去二鸟独悲伤
　　赵昌芍药
　　风雨药栏西残红落锦溪明窗时展卷春色任提携
　　醒酒石
　　泽畔三生魄花间独醒窠摩挱苔上醉驱遣睡中魔
　　小垂手【九曲二石】
　　醉里忘形客山中化石仙翻同醒酒伴作对媚平泉
　　云叶
　　何年老讲师趺坐贝树根落云化为石亦得无上尊
　　蜂窠石
　　水石两相激成形不自藏终慙为兎窟仅喜作蜂房
　　彩鹢诗
　　意适舟轻飏夷犹杂鴈鳬不须凌弱水乐地即蓬壶
　　采莲舟
　　拟倩谁家女相呼去采莲丁宁欸乃曲随意媚晴川
　　双溪堂
　　境与人俱胜心无水共流竒竒仍怪怪莫莫更休休
　　緑野堂
　　山坪萦雾草湖泺漾烟芦野色谁延入隂晴足画图
　　洗心阁
　　与物风迎浪澄心月印湖牀头不须易本自一尘无
　　容膝斋
　　心胷包天地人亦天地物莫笑容膝斋空洞足伸屈
　　檥斋
　　心起五湖兴身轻一叶舟个中风雨夜不用转船头
　　楚望楼
　　楚东雄地望胜槩属名流共俟谢安石难追马少防
　　题有竹轩
　　家世岂孤竹夷齐真二难清风与直节一一耸髙寒
　　题隐雾轩
　　豹变知非虎磻溪若是班当年谢安石只合住东山
　　题巢云轩
　　楚望巢云处长懐曩寓居飘飘欲仙去复愁予
　　芥纳寮诗
　　踞説漫游视螘谈绮梦芥内取须弥撑桥寻月洞
　　灌园亭
　　植蔬常匝圃酿酒仍满瓮便觉三公轻更将徳本种
　　次韵防葵亭
　　防葵固佳节灌园宁素餐公归客无归长铗且莫弹
　　题饭牛亭
　　好手聊饭牛不将笏搢插所以百里奚牛肥不枯乏
　　花信亭
　　播物潜施令司花暗弄妆封姨偏漏泄预报信前香
　　茧瓮亭
　　有家堪作茧学圃甘抱瓮此生足三眠以外均一梦
　　林珍亭
　　团坐听情语移杯就果根分甘新更美敲打任诸孙
　　题索笑亭
　　江南气候宜冷蘂破寒枝能共廵檐笑何妨受雪吹
　　又用前韵
　　六出雪中宜春藏向北枝廵檐时一笑玉笛且休吹
　　橘友亭
　　梅溽香蒸玉霜晴珠照林封君休僣儗得此足投簮
　　题云起亭
　　云起有真意水穷无尽心盘洲宁涸泽天下要甘霖
　　欣对亭诗
　　万象尽森着所观皆所欣谁能忘爱恶逹观足超羣
　　既醉亭和韵
　　泛觞有何心罚爵不为耻流行固自佳坎止何妨醉
　　题可止亭
　　涧叠裴公石杯形鸱子船乗流欣遇坎结网胜临渊
　　美可茹亭
　　盘洲比盘谷钓水鲜可烹采山独为乐颇胜惩沸羮
　　琼报亭
　　园丁采时果足以供嗜好眷言无尽藏孰尽琼玖报
　　题睡足亭
　　唐皇溺太真爱心苦未足因人忆海棠何如悟秉烛
　　题咏亭
　　无尘元不禊有酒即为春一咏得真趣四时俱可人
　　防亭
　　剥防堪覆宇代瓦胜诛茅有酒论竒字无心赋觧嘲

　　钦定四库全书
　　渉斋集卷十四　　　　　　宋　许纶　撰五言絶句
　　西户诗
　　勲业镜成斑光隂箭能疾明时贳此翁不须绳系日
　　月娥留照
　　长圆宜有缺乆晕讶无风留此一轮满须知万古同
　　松隂溅瀑
　　松风翳漫漫涧水声潺潺中有无尘公飞鸣相徃还
　　池塘小景
　　昨夜春水生垂杨蘸波碧湖中相忘友两两有鸂鶒
　　緑沉谷
　　黄尘满金谷山隂尚脩竹所以盘洲景未足趣已足
　　啸风岩
　　人言风从虎风岂虎所出吹万生一虚石兄故无物
　　泛杯岩
　　境佳因得水洲窈故名盘引作流觞饮岩邉听激湍
　　题豹岩
　　竒峰疑地胜勒驾恐山灵何止管中见全闚文豹形
　　柞林
　　蓬蓬新叶盛柞防俨分行宁作非材栎羞为傍路杨
　　芝径
　　辟谷防经尘如芝今有神更开三益径似恐太无邻
　　棠杕径
　　弟兄为师友晚嵗共三径室迩伫逺思东风吹鬓影
　　沃桑陌
　　种桑思采桑蚕饥那可忍日暮寒女心无衣犹反本
　　碧芦歩
　　霜叶雕残芰寒花发旧芦一秋明眼处落鴈恵崇图
　　蓼岸
　　落水浮寒石防痕记旧汀更寻红蓼岸都有防防防
　　土湖
　　湖山逺钟鼎徃徃属田舍公自得盘洲湖山买无价
　　九曲
　　九转多洄洑觞行得演迤休将比金谷除此只东篱
　　芝泉
　　人但千筒汲谁知一线通泉今人惜重走卒与儿童
　　瀑布
　　循崖瀑布悬遇坎茶铛沸水哉斯何取本者固如是
　　薝卜涧
　　结实黄金包开花寒水玉香色俱可怜采涧勿盈掬
　　濠上
　　观鱼要水清爱鱼嫌芰刺能了濠上乐处世何必避
　　鱼防
　　忍口嫌去乙蓄池怜所丁故应濠上乐不羡此湖醒
　　盘矶
　　新月当沈钩香芹抵垂饵矶上坐移时水清鱼自戱
　　鸂鶒瀬
　　打鸭惊鸳起忘鸥得鶒驯世间能去我物外总输人
　　芡曲
　　湖邉谁摘芡轻度藕花风贪得鸿头去惊他鴈序空
　　菱湾
　　根随波共蔓花更水相亲鱼跃翻成出防光解照人
　　栁桥
　　眉展愁难画腰纎怯系书过时低拂防谁遣飒轻裾
　　兊桥歩洪韵
　　桥上所经过秋成正乐郊儿童惊衮绣丞相只衡茅
　　墨沼【杜诗中郎石经后八分盖显顇】
　　积功墨成池增价蒲为扇不作新様脚一洗顦顇面
　　巢
　　藏六自为巢巢莲嵗乆交支牀犹耐辱曵尾敢辞嘲
　　梦窟
　　枕上蘧蘧梦胷中拍拍春从它身化蝶谁复蝶为身
　　题柴桑园孤松
　　耻封秦爵五逃辱若逃暑孤立柴桑园出羣谁敢伍
　　咏槐
　　槐緑复槐緑时来人自忙处隂聊避影嵗月去堂堂
　　竹屋
　　爱苔无爱竹戒勿长儿孙竹屋偏宜雪何妨种满园
　　人面竹
　　共识此君面谁知面目真清风犹立懦竒节仰先民
　　猫头竹
　　迸穴穿篱出貍奴知几头真能参玉版足可当珍羞
　　慈竹
　　母子惟慈孝心胷无棘荆斑衣供穉子深觉负平生
　　木竹
　　品殊名亦殊此君随藻鉴盘洲有木竹收拾无一欠
　　斑竹
　　自得湘江种禽栖不敢弹怕摇枝上露犹是泪琅玕
　　方竹
　　峭节虚容物清标直中绳杖有削圆厄提携先摸棱
　　石竹
　　干无笻九节叶类栁三眠介若此君操不因霜雪蔫
　　题笋
　　阿戎胜此君解颐须折角玉版得细参渭川成浪谑
　　割防
　　赤身犹干固秃节尚毛垂木也乃如此人焉胡可窥
　　緑苔
　　土衣圆緑孕屐齿孔方留莫扫钱留地应嫌薏苡秋
　　芦花
　　见鹢恬徐退防鸢喜讵飞飞芦欲何适绕緑打红围
　　食蕨
　　掇芽无掘根掘根芽必空乌糯亦彊名安得隳农功
　　仙茅
　　旌阳仙去后服饵有仙茅絶笑拖肠鼠餐余不系庖
　　黄精
　　白髪终烦扫黄精莫认花叶疑新竹箭根类老姜芽
　　芷
　　银箸有生香叶排元紫房更名歌九畹课效万金方
　　药畹
　　种药怜苗润分畦戒蔓滋休藏肘后法医国是良图
　　对花果子
　　野华复结实同在一枝上了知色即空聊作因果相
　　朝天李
　　耻为钻核种肯向道旁生中立不阿倚惟存恋阙名
　　破核李
　　采实傍春山成蹊邻露井和峤难责钱计核破莫整
　　嘉庆子【使北带核归种】
　　名好实亦好毡车自北来流传今转盛见者莫惊猜
　　樱桃
　　苦笋恰相逢匀圆得许红荐新存古意驱鸟念园公
　　葡萄
　　架竹引龙须时攀颔下珠欲求西域种北使昔同符
　　绣橘
　　颂橘固多品其贤知若干后皇偏着意尔许绣团团
　　金橘
　　金橘大为贵舂陵价倍増盘洲移得种风味圣全能
　　罗柑
　　织文充革见雾霭入懐香亦唤罗敷种曽闻湘水乡
　　雪梨
　　似雪味能珍肌肤雪后身花香还胜雪未信雪如人
　　鵞梨
　　大谷固絶品鵞梨亦遗味名园见似人神臯花溅泪
　　緑蕚梅
　　防清蕚緑华望絶江南使天寒倚竹时风标略相似
　　红梅
　　梅格依然在诗家莫认桃纵烦金井水终近楚人骚
　　黄香梅
　　多叶似太繁浅装还越様格韵细题评逺出红梅上
　　长春花
　　平分为四序长得作春防三友诚髙品兹花一嵗寒
　　百结
　　丁香从百结恨只满东风未必愁能解虚传酒有功
　　荳蔻花
　　二月坼芳苞凡心比并交丁香多意绪和月堕林梢
　　昆仑桃
　　蟠桃微具体一嵗一畨开唤作昆仑种疑从金母来
　　矮桃
　　花叶自低昻攀折人不舍偷实定短人朔辩媿黄马
　　垂丝海棠
　　游丝飏晴空垂杨曵平地中有海洲僊学舞金钿坠
　　绣带
　　天巧宁容觑春工岂待描绣将花作带舞衬栁垂腰
　　剪春罗
　　天亦费机巧红葩剪似匀丁宁弄刀女故故莫争新
　　黄蔷薇
　　佳色光浮额微香露着衣枝条还更好花品世间稀
　　杜鹃花
　　鸟啼从溅血花发亦同心三月春光老映山花照林
　　水栀
　　占香名梵苑住托净心根家住鱼千里断桥流水村
　　牡丹
　　众卉从争媚花开始是春一年春富贵造物太于人
　　芍药
　　春与花垂尽惟余九一分留春有红药只此自超羣
　　玉蝴蝶花
　　玉蝶正开时緑稠红渐稀移将永嘉种梦逐漆园飞
　　玉绣毬花
　　平泉珍簇蝶道是永嘉花玉绣名吾里瑶琨不浪夸
　　含笑花
　　防拆香喷鼻低垂羞傍人花中如此粲未笑已生春
　　白石榴
　　花开水晶缾叶排青窗枝红立白帜蝶阵垂翅降
　　凌霄
　　羊角连蜷上青霄便许凌絶怜香草色莫遣逐浮萍
　　聚八仙
　　髙可侪琼树低聊拟聚仙亲看临汝种见此不生年
　　虞美人草
　　刘项英雄志争如溺爱何宁无戚姬草赖有大风歌
　　罂粟
　　采苗能胜芹摘实可当粟缾罄罍未羞难贮杯中醁
　　米囊花
　　御米具体防有罂无储粟妖艳耿春光名佳不翅足
　　瑞香
　　紫裳苍玉佩乞与碧纱笼怕作行云去人间瑞霭空
　　麝香萱
　　香客忽破鼻从事宜到脐忧端集无所醉倒休扶擕
　　紫薇花
　　手植盘洲圃心懐西掖垣至今花萼上雨露有深恩
　　素馨
　　轻素梅留魄重开六月天南人虽惯见北客但垂涎
　　玉簮
　　昔见茅连茹今防花盍簮若为惊作客故有蝶相寻
　　红莲
　　叶侧临妆镜波摇濯髪盘慇懃数多叶落日更凭栏诸葛忠叟初逢家塾池中产防莲求予扁榜并作五言勉诸甥
　　淤泥生净质妙观起凡心少见人间瑞谁栽满涧浔
　　木芙蓉
　　津陆元殊种名称偶尔同秋光波底见堤上忆苏公
　　真珠花
　　花发鲛人泣春归赤子还三珠原有树疑是海中山
　　佛桑花
　　乍作槿花防荣枯漫自繁谓桑来佛土何补一丝寒
　　茉莉菊
　　皎皎凌三夏阇城第二花秋魂凭楚些黄额访仙家
　　鬭日红【一名落地锦】
　　暮色晓还开残红委地堆道如西蜀锦何似北山莱
　　金鳯花
　　叶不类尧荚花疑来舜楹风枝吹彩羽如杂九韶鸣
　　文冠花
　　厌緑不厌红夺朱非恶紫了知色即空色空奚慕蚁
　　鸡冠
　　晦雨难渝操朝阳易染殷来从纪渻宅不鬭但峩冠
　　山茶
　　老枝藂梗叶殷色吐肥花却见凌寒意无人为赏嗟
　　水仙
　　璧琮行洛佩雨约过阳台正使枝难好风标故似梅
　　蜡梅
　　司花工剪蜡墨客巧抽脾醖借无梅操生香认得知
　　显庵许转覔红蕉未至絶句奉简
　　境中曽见画雪里故依然展尽惟赤须输九万牋
　　后庭花
　　叶如花傍砌徃事逐浮华旧曲惟传恨人间复见花
　　逸骥
　　一秣志千里我欲乗腾骧圉人不在侧勇气聊颉颃
　　骅骝
　　骅骝絶代无晚去犹见画萧然千里姿耸立亦闲暇
　　驯鹿
　　长见幽苹食谁分野草眠随行能缓歩相对可忘年
　　锦鸡
　　岂以多文累轻身蹈巧机樊笼莫惆怅为汝防毛衣
　　黄莺见
　　莺雏初出谷迁木寄晴花不解如簧语犹疑度栁斜
　　白
　　物有为身累灵却受鑚毛公今放汝珍重保身安
　　緑毛
　　五色曽呈瑞緑毛从古稀碧潭凝染色逐藻长毛衣












　　钦定四库全书
　　渉斋集卷十五　　　　　　宋　许纶　撰七言絶句
　　太上皇帝閤春帖子
　　底须东海覔三山一片仁心夀八寰天上有天长不老每将春色施人间
　　一声清跸乘舆来来献双亲万夀杯想见瑶池同宴处要花开后便花开
　　仙家乐事有常程不写羲经即道经春日渐和风渐暖不妨排比冷泉亭
　　太上皇后閤春帖子
　　补天立极寄何言嫓徳同归太极尊徳夀宫中康夀殿春来别有一乾坤
　　广成得道自崆峒少广功成阆苑中自是仙家春不老蟠桃枝上又春风
　　金花防胜一畨新白玉巵旁祝圣人闻道瑶台花有信宜春更有八千春
　　皇帝閤春帖子
　　紫宸殿下迎春仗徳夀宫中家庆图帝有双亲齐万夀天教五岳总三呼
　　协风初转斗杓旋即是流虹纪瑞年甲子一周天啓运威仪重见汉中天
　　清台方奏五星眀又见春盘忆两京见説黄河方混混翠华来复始教清
　　皇后閤春帖子
　　雪融鳷鹊金铺暖冰泮蟾蜍玉漏迟夀却两宫春日酒自书卷耳进贤诗
　　龙楼问寝正鸡鸣玉佩丁东晓气清春入椒房偏起早三茅观里未钟声
　　不要梅花比玉容柔桑枝上要春风圣人见説常躬俭拟助君王赏战功
　　太上閤端午帖子
　　久瞻黄屋见尧心尽把薫风入舜琴至乐殿中香一炷静防周易对槐隂
　　艾枝簇虎鬬时新荷叶巢龟荐瑞频自是仙家多乐事天中佳节近天申
　　傍阶葵萼倾红日映水榴花染绛云鱼戱亦知天意乐行行吹起碧波纹
　　圣夀閤端午帖子
　　宫人晨起靓妆梳艾叶菖花献颂余团扇裁成留不画应时只乞圣人书
　　隂隂密叶韵黄鹂乐事宫中圣得知永日留连惟史帙薫风拂掠到琴丝
　　驾言康夀殿中来排备凉亭与月台此去天中才半月从今日日要花开
　　皇帝致斋
　　圣主忧勤二纪年宸心久已格皇天五风十雨如何报八陛圆坛具告防
　　一夜飞花满帝城晓防玉殿月笼明紫宸拜舞山呼了都道郊天管定晴
　　丁当玉佩趣班齐山立千官请致斋见説内家清似水多时排当不曽排
　　奉引灵驾至陵所方雪
　　禹穴如今即舜梧攀髯谁识小臣孤云头阁雪不忍下知道孤臣泪已无
　　上黄参政夀七首
　　人间元自有三山不在虚无缥缈间山上仙人圯上老一编亲辅汉龙顔
　　谁识金仙抱送时年年惟有早梅知只今不负调羮信造化工深物自私
　　諌纸台评字字温补天勲业妙谁论风霜却是为霖手桃李恩深更不言
　　渉五经旬一风雨三边安帖屡年丰但知风虎云龙防不见弥缝辅赞功
　　补衮工夫日线长天教岳降傍新阳都人拟防貂蝉出亲受君王饮福觞
　　自有中兴太学来我公今始拜公台胚胎元气真难事五百年间命世才
　　度量汪汪见古风衮衣只与布衣同定知耐老耐官职几个中书郭令公
　　又上梁丞相夀口号十首
　　恭惟炎运恰中天间气真成五百年以舜继尧方诞圣维申及甫即生贤
　　石笋金鸡传地防鳯池虎榜属儒真向来再世方稽验今日兼荣孰比伦
　　徃分南国戎夷问再入中台宇宙和狡兎漫为三窟计长城只倚一贤多
　　庆成礼就端成殿上夀仪陈徳夀宫霁日祥云囘顷刻夑调妙用不言功
　　天数已周花甲子中原合见汉威仪极知庙畧归樽爼倚防元勲上鼎彛
　　真人得道自崆峒万国同归夀域中致却升平更何事朱顔緑髪侍重瞳
　　殿家前日中和节相府今朝岳降辰勑遣貂珰宣赐酒黄封题作百千春
　　万里云霄行白日八荒桃李自春风不须更弃人间事一转钧陶九转功
　　晓来微雨弄新晴晚防蟾光一搯眀学语小儿争祝颂相公长似月初生
　　乾坤长物门阑客会计丛中委吏身拟筭中书都几考直须东海防扬尘
　　劝农口号十首
　　一劝农家莫惰农春来雨水已流通有男有女勤耕绩必定时和更嵗丰
　　二劝农家奉二亲爷娘养尔望终身但行孝顺勤耕种天不亏人不到贫
　　三劝农家敬主人种它田土耐辛勤若图借贷相怜恤礼数须教上下分
　　四劝农家劝主家去年早稻失收多未还旧欠无从出随力周旋更借它
　　五劝农家劝善良冒耕逃絶更思量官司既许从今首好与儿孙做久长
　　六劝农家劝北乡北乡田少尽茅冈早禾有种何妨种胜似闲教满地荒
　　七劝农家趁雨时陂塘蓄水是便宜众人殖利还他殖自饱须知别个饥
　　八劝农家莫鬬争到官宁免废农耕欺公毕竟添烦恼作善安平过一生
　　九劝农家纳税租莫教县吏更追呼只催常赋他无扰合体公家有与无
　　十劝农家各力田长官无补近三年民淳讼简因藏拙谢汝分宜父老贤
　　劝农毕事呈同官
　　偶遵令甲得劭农词鄙唯期与俗通乍可催科成政拙且须忧国愿年丰
　　与民三载幸相亲试邑何功得庇身他日去思无可纪较量惟只有清贫
　　扶犂感尔陇头人自古民生合在勤五斗空餐慙令尹可怜无补及毫分
　　艰难功业属皇家每为农桑下诏多滥抚一同何补报祗先劝课未皇他
　　次韵才叔初春絶句
　　栁眼虽舒未展眉逗寒隂雨故逶迟潘郎袖却春风手正想经营得句时
　　帯围过膝杖过眉曲庑寻诗得歩迟旧日春风应笑我鬓边残雪没消时
　　次常之暑中即事韵五首
　　自芘槐隂影更重悠飏午梦半醒中已防新緑防浓緑不爱深红爱浅红
　　破暑薫风破甑轻井泉新汲濯新清乱蝉为我翻多事时有黄鹂一个鸣
　　近凿方池漾碧虚手栽初产玉芙蕖丁宁未得轻开却少待嘉賔约望舒
　　勌翼归来足退藏卑飞决起自囘翔昨宵妙处无人领不是风凉是月凉
　　晚云蔽月气防清假寐鼻自呜起防青天净如拭月眀于我不无情
　　次韵才叔和陈大用七夕絶句
　　百两新迎碧汉车半奁旧照古铜磨蟾亏既望圆时数鹊别经年恨处多
　　小説无端漫五车流传缪处盍刋磨杜陵堪笑还堪惜吟到佳期奏雅多
　　宁少公荣莫少车良辰僧坐笑砖磨诗翁不至惟诗至好句虽多恨亦多
　　入秋逢节重星车今闰中秋有折磨夜夜银河映牛女稍凉相过望君多
　　中山九日
　　恋阙懐亲一性成车夫解事趣归程松醪菊斚中山驿蓟北江南万里情
　　蒋十一丈以重九雨昨有诗约闰九二首次韵
　　风雨满城佳节休诗翁强项覔因由不须闰九方为节眼底黄花即醉游
　　谁念渊明载酒过杜陵愁思只悲歌催租岂败潘郎意语到愁边自不多
　　冬至早起
　　千梳短髪俨如霜起坐中宵待一阳人道阳生少灾障才无韈线敢迎长
　　百念消亡不动灰犹怜云物拟登台今秋幸自丰登甚底事终朝隐隐雷
　　百里雷声足震惊地温春近易敷荣故人新有催梅句催得阳和太半生
　　晓起
　　晚羃花房露霭霏晓绷初脱笋芽肥海棠已退来禽舍滴滴胭脂正满枝
　　莫想思堂想表勲庉村佳处正相亲花时不聊中酒虚过清眀箸莫人【案箸莫未详疑即遮莫者莫之意当时方言传写之异也】
　　新月
　　碧汉新磨印甲痕山头忽堕玉钩寒澄江只在青山外忆得垂纶七里滩
　　燕宾馆值雨
　　饱死侏儒便雨立安知更有汉官仪诸生未免谀绵蕝从俗从宜我自嗤
　　已晴复隂
　　漠漠轻隂养絮天长空跕跕堕飞鸢东风吹得浮云绽一片斜阳在晚川
　　弄晴斜日展仍収一向寒云凝不流次第今宵还是雨自添香灺暖衣篝
　　读了残书不奈闲挼挱老眼傍阑干吟成白雪知何补未有功名与世防
　　到京城日积雨欣霁
　　驱车日日望京师冷雨潇潇共泪垂一扫顽隂朝故阙天开地辟亦如斯
　　新晴
　　暖日烘晴麦正秋麦田高下五分収稍苏凋瘵天之力赈粜新来减几筹
　　午暑睡起忽懐范武子走笔当简
　　读书岩中范武子尔有此地何时归岩边有石不可煮世间万事巧相违
　　火云烁石畏出户正似雪深坚卧时吾甘饥冻死即死触热生惭褦襶儿
　　尔近添丁亦可喜丁多何补于眀时除却操戈与执耒此外文墨徒尔为
　　暑风翕翕树头动吹过井梧方是凉拂拭桃笙隂处卧谁知我亦出羲皇
　　睡来只有茶一盌共啜何人眼蹔眀忽忆都钱范监库种来脩竹似渠清
　　尔家阿换秀而温三嵗知音可共论唱得痴顽三昧曲新来何似许监门
　　次常之韵
　　清彻郊原帯逺洲霏微小雨勿供愁重阳已近休仍例今嵗丰登别是秋
　　呈张功甫
　　乞得云台散吏归园亭物物有光辉临湖更要波光濶付与沙鸥自在飞
　　插来杨栁已梳风乞与渔师泊短篷嵗晚芦林总摇落隔湖认得老邻翁
　　篮舆轧轧上梅桥玉照峻嶒入望遥梅与主人俱旧识一年诗兴又相撩
　　次韵居甫六絶句
　　君家城市俨山家翠竹疎松靓物华月桂似知新有句封姨恰献旋开花
　　自入春来少见晴雨愁花思共防防浮红吹却浑闲事正要秧鍼出水青
　　际天空翠滴人衣拍岸波纹泛弥有意雨声停白昼无端草色上朱扉
　　雨飞蝴蝶尽争髙映水垂杨拂小桥乍觉烟村风景别突防林外出缃桃
　　夕阳绽处动归舟照眼眀边是白鸥只听前湖歌欵乃不知风雨转船头
　　西湖弭棹曲廊腰休忆长桥复断桥随意吾乡度寒食登临不费酒旗招
　　次谏长韵赠严处士
　　鸢在青天鱼在川马牛谁络更谁穿过求敢问君平卜只问皇家一统年
　　喻工部追和王詹事游东坡十一絶亦次韵
　　宇宙声名宇宙容岂无湖海着元龙黄州诗兴椎轮耳诗到儋州兴更浓
　　贤者行藏只委天山川却自以人传几年茨棘东坡地不祗人贤地亦贤
　　防持风物感波神翁去如今隔几尘海上跨龙时一到雪堂烱烱见斯人
　　眀月清风转柂楼武昌樊口直黄州天公不借苏仙便两赋那成赤壁游
　　海棠一树立山村桃李场中合断魂从我东坡三子在休悲六客更谁存
　　故人相戒莫吟诗那免斑斑露一竒无奈西湖频入梦果然呉饷却来时
　　男儿何苦自拘囚六合无非汗漫游唤取东轩同抱耒潇潇风雨正筠州
　　见惯沙鸥已不飞旁人相见莫相疑无端却为鱼蛮子又着危言感圣时
　　海内倾心雨露词种松争忍十年期临臯五见分新火只比先生睡觉时
　　归来宣室恰新年笔下生成又补天唤作玉堂堂唤雪不知若佞若为贤
　　腐儒珍重百年身眼见白头无数新晚嵗江山纵摇落平生出处长精神
　　懐徳久仍调爽约
　　南北峯髙金突兀短长桥逺碧琉璃转庵好借鱼庄住处士仙来剰欠诗
　　葵萼已倾朝霁日榴花犹染晚归云不知荷盖添多少定自湖光减几分
　　得句宁如餐玉秘食言可似雨梅肥暑中纵爱持竿手夜后何如载月归
　　嘲少年
　　守舍防家老者便少年争逐艳阳天新花日买添新水肯信翁心尚少年
　　外舅嫁遣二侍儿有诗次韵
　　诗翁学力有长城笑语丛中漫鼓行出水芙蓉宁受污铅华洗尽见真清
　　江西刘谋卿秀才以火焚其居谏长序其事以告袁吉故因题其后
　　祝融囘禄爱君深却以无家到武林谏议一篇如见靣故人争不动仁心
　　读王文公诗
　　文章与世为师范经术于时起世仇少读公诗头已白只因无奈句风流
　　再读雪谿志诗
　　谁无胷次着林丘脚底黄尘到白头不羡雪谿成卜筑羡他卜筑备归休
　　才唫盘谷还思隐试説柴桑便忆归何处山人髙索价老腰犹要万钉围
　　万古功名米一稊此身只合把锄犁可怜嵗晚鄱江畔再读前贤志雪谿
　　净慈致斋侍者求三教赞
　　休问船来与陆来桃源到处即天台双林做底须知防认着形骸亦苦哉











　　钦定四库全书
　　渉斋集卷十六　　　　　　宋　许纶　撰七言絶句
　　题所藏二修禊帖后
　　昭陵脱手已非真石本流传喜似人澹墨似肥浓似瘦骊黄不见见精神
　　契师欲予书为此以赠
　　契师画得梅中趣急水溪头印月时昨夜卧披今起防自宜重坼向南枝
　　次韵薛奉常以诗送瑞荷花并图而花与图俱不至
　　并目莲房并根藕流传乐府已稀竒平分叶叶红兼白絶忆公家瑞绿漪
　　昨梦前尘假合来刻舟求剑记莲栽花图诗卷闻乌有犹望荷花旧处开
　　题画卷
　　平坡软草细芊芊碧树遥枝绿防圆羊豕自如知饱后牧儿箕坐得安眠
　　岩壑林坰景趣幽等闲鸥鹭亦夷犹承平人物佳公子游戱丹青翰墨侯
　　着莫池塘浩荡秋露荷风荻冷飕飂双鳬乘鴈自寻伴孤鹭无尘不解愁
　　弄色堦前各一家賔秋饯暑度年华道人落墨聊游戯认得真为金鳯花
　　擎水端如治大兵儿曹何事解关情等间戱剧休成恶两个俱双莫挠清
　　钧有婴儿伉俪情山川其奈险难平如何一得戎夷俗长使中原不用兵
　　谏长之门人曽君三异作招隐图并赋二诗以招谏长之归亦赋二首
　　谢公雅志在东山其奈苍生债未还寄语故人专一壑不妨清梦落沧湾
　　能画能诗已可人迷途前畔更知津眼防益友如君少我亦归心动白苹
　　王晦叔惠听雨图次蔡韵奉寄【并序】
　　丙申仲冬予以告籴至天长令君王晦叔出所藏书画有蔡公天啓听雨图予击节爱之盖蔡所画者平冈老木逺水归雁作蔡卧小舟听雨者滕公令戬笔也蔡又以二絶句作小楷凡二百五十七字防其上以遗其叔祖王公彦舟皆精絶晦叔作字有徐季海风气暇日从予假金石刻酒行谓余曰予絶爱子唐开河碑顾未有以博此者予戱指屏间听雨图曰此足以当之晦叔笑曰非吾家旧物直不靳于子矣后月十三日晦叔还自淮隂渎头顿所苦暴下予是日亦徃髙沙转粟以书告别且曰开河碑或果欲之第意所欲捐者得一种足矣继有皂衣乘急骑追予舟至五里许出卧披画轴则听雨图也予既叹晦叔能割爱以取好眀日舟行过小五湖水天相接雪意垂垂孤雁呌羣洪涛拍枕因感蔡防语有自作诗画今六年而终践之语绍圣丙子至今复八十一年矣而予既得画宛如所更感慨久之乃次蔡韵以寄晦叔且为佐书蔡防以当画记云永嘉许某深父
　　拂拭沧波逺接天摩挱乔木老生烟题诗作画人何在万古蓬一觉眠
　　常日京华薮泽思六年身悟画中诗须知妙处无今古得画还如听雨时
　　题张野夫所藏顔持约大招图
　　顔君思似龙眠苦贾赋伤于宋玉悲万古忠魂元不没令人惆怅大招词
　　题洪子恂所画盘洲图三首
　　昔见园成今创始今为图就有闻孙长松钜竹知无恙直节清标想故存
　　摩挲指防经行处尽和诗篇二百余已是歩趋瞠若后或防晚节在归欤
　　有笔堪耕须苦志无田可种莫忧贫细推方寸遗寛地有此孙枝亦可人
　　题浯溪图
　　山川自昔因人胜岂爱浯溪爱漫郎不得中兴摅老笔两章秋月漫争光
　　防谏长画轴后五王按乐图
　　玉笛牀头取次横自吹头管按新声梨园旧谱今何在一叚风流画得成
　　题晓莲图
　　生绡未展已生凉白白红红映两厢頼得转庵先着语几成虚送许文昌
　　闚蓬图
　　杨子长条玉作葩花光冻棘冰花短蓬几见空相似捕影图成试吃茶
　　游鯈图
　　碧草差差泛绿漪未施鱼影乐先知遥怜盘礴明窗下便是濠梁得意时
　　题瑞宁草虫
　　候虫防细欲何为却与鹏抟共一机须信人心闗造化蜻蜓能防蝶能飞
　　题潘徳乆所藏杨补之竹梅
　　竹弟梅兄已可人老杨笔力更精神转庵不用持相恼买得梅坡入梦频
　　眀日欲对通夕不成寐枕上赋墨梅诗还契师宿逋
　　师住一庵几何年山深更过灵隐前遗我江南几张纸中有寒枝真契禅
　　苍顔幸没黄尘里清梦忽堕孤山涯处士桥边卷蓬相痴儿莫讶得香迟
　　昔防滩头印眀月今观海底拾珠自从迦叶天机浅不但花无笔亦无
　　春风不逐花光老心印自传圜契师师能冩出梦中梦我却唫成诗外诗
　　听湘西许老弹琴
　　顔里常春鬓已秋抱琴时与破牢愁自言旧曲都忘却弹未终时且罢休
　　听徳久弹秋思诗
　　潘郎胸次有经纶指下声如笔下真已是不禁秋意思更弹秋思苦撩人
　　十四
　　马上征人湿拥氊犹将愁思曲中传向来有句真成防小雨斜风十四
　　次韵才叔闻笛试灯二絶
　　叠石为山漫崛竒玉峰欣对似相知梅梢顶上吹霜笛却惜流香过别池
　　相逢一笑即衔杯梅与诗懐得共开但有灯光并月色不须元夕始重来
　　马上口占咏席帽
　　本是田间荷笠身不堪重戴压乌巾苦无諌语遮羞得其奈旁观冷笑人
　　送越牋与才叔次韵
　　剡藤分送意何如击鉢聊供腕脱书飞动要观亷蔺气此牋断不与曹蜍
　　铜雀台瓦砚
　　千年铜雀防歌尘张老澄泥解逼真我有古端钧玉徳中涵雨露炳星辰
　　和人惠诗并素馨油
　　万桂丛中不记年行藏极处只由天朝囘若问南湖叟依旧山边复水边
　　晴窗一缕海南云彻骨风流自可人由作桂油膏靣様不妨粉念混天真
　　刘知监端午前一日以诗送甜苦笋末章有谢絶香蒲与酒壶之句以五絶句送酒
　　感君亲与爱相兼世味谙来已属厌惠我西湖甜苦笋为言无苦只知甜
　　经月梅林扫迹晴照人湖水拍堤平软红尘里偷闲客处士桥边取次行
　　新来懐抱少人知自入修门未有诗鸠自呼晴蛙唤雨羡君湖上防西施
　　一沐未还旬日谒片言敢折累年囚杜门莫羡过僧夏多雨方愁损麦秋
　　湖光可吸太清孤渔父鸣鞭少得无幸自有诗醻午节不应无酒住西湖
　　中山酒
　　中山一醉百经旬鲁酒千杯不醉人莫恠近来风味薄中山久已杂边尘
　　次韵才叔屠苏絶句
　　底须却鬼写灵符一盏侵晨不可无老觉东坡翻倒置奚为后我酌屠苏
　　望商山
　　符离东望即商山画出江南见一斑社稷未能还汉旧岂容四老老其间
　　入泗州
　　越境张旃入泗州隔帘翁媪拜含愁可怜万折朝宗意误尔尸臣死亦羞
　　灵璧坝诗
　　入泗行来汴似渠坝成灵璧水全枯汴流可遏从渠遏思汉人心遏得无
　　临淮望龟山塔
　　几共浮图管送迎今朝喜见不胜情如何抖得红尘去且挽清淮濯我缨
　　渡淮
　　照眼清淮笑力微家人应喜近庭闱兹行莫道无勲绩帯得星星白髪归
　　次韵徳久舟行阻风
　　昨日颠风鸟雀喧牵夫寸歩不能前今朝收缆张帆坐世事乘除只偶然
　　渡江【时礼物船被风】
　　扬子江头渡晓风一舟掀舞浪花中江神似恨频将币不许和戎出汉宫
　　题金山寺
　　水月光中全体现波涛涌处定珠圆每因王事参差过更羡仙山晻霭边
　　宿南京【询访实有戍兵三千人】
　　虚説营屯五万兵凄凉无复旧南京中天王气终当复千古封疆只宋城
　　钓台
　　敢将出处较秋毫未报君恩感二毛七里滩头停短棹细防渔父亦清髙
　　过马当山
　　彭郎矶头晚更凉扁舟瞥过鮆鱼香买鱼斫鲙初传酒顷刻风帆过马当
　　登第一山
　　登临休作楚囚悲遮莫人心知汉思畴昔百闻今一见勉旃报国在男儿
　　几因防客数登临怅望神州久陆沉今日登临身是客经行应切此时心
　　净社山中即事二首
　　拾得闲身傍佛庐吟边不解着工夫晚来好处无人领净社山中闻鹧鸪
　　家童裹饭就僧家饭了僧来共防茶听雨轩中无一事蔷薇却有旋开花
　　游三茅忽得佳处留赠乡黄冠师
　　三茅观里僊为宅七宝山头玉作堆不尽经行竒特处只教留作等闲来
　　为山
　　叠石为山底用髙经丘蓦岭欲平桥青林屈曲﨑岖过疑有碧花无数桃
　　次韵薛奉常清凉山灵潭寒瀑二絶句
　　清凉山中冷难宅中有灵渊人莫测划开神秘奉常君万丈寒泉贮穹壁
　　田家要雨随即雨岂识潜珍在中止霏微不絶自成霖万古禾头不生耳
　　再和奉常灵潭寒瀑韵甚有同游之意
　　奉常如僧逃火宅天与渊泉谁识测我今亦是闲散人何日跻攀临峭壁
　　对床盍听风雨情同胞兄弟亦何止试于如梦境中听雨声水声风过耳
　　次韵诚斋寒食日雨中游上天竺
　　诗翁作意与春期寒食翁来春合知不是春工浑忘却好题诗是雨游时
　　晴即飞尘雨即泥乍教泥滑得行迟贪防花处篮舆舞静得句时流水知
　　可是前身住寺僧未经行处恰如曽松杉夹径当前莫惜纶巾冒雨行
　　惊人诗句任人嫌诗得春来思转添莫道诗翁太竒崛思如春溜防层檐
　　天竺精庐晻霭中篮舆初歇袖初通囘时管胜来时节屋角微微转相风
　　不比寻常梦阿连山中真个着行缠野花已放名花未囘施风光与少年
　　山花压溜水通池时有幽禽自在飞日脚忽随云脚露钟声恰与梵声齐
　　溪流来自寳峯头流到栏边不复流防闸放泉聊戯剧怒湍平后一齐休
　　老僧雪顶接霜髭并日楞严手自题见得眉间多喜色定应行处有新诗
　　布地黄金间碧疏归依大士摄心初功名骨相元何有身口业中除得无
　　晴岚羃羃水潺潺归歩花光夹道间中竺已游游下竺冷泉亭畔更登山
　　红满园亭绿满郊愁风愁雨岂天教留将画舫临湖侧认取青帘出杏稍
　　不枉皇都九十春春春行乐有谁贫休论旧雨兼新雨何限今人念昔人
　　诗句才成雨又催酧时只倚十分杯诚斋笔下诗何数不祗晴来雨更来
　　眀时与物总为春乐处陶陶即是真胜赏不妨闲信马名园莫问属何人
　　玉勒金鞍问寳装少年有意竞春忙不妨系日寛门禁安得长绳尔许长





　　钦定四库全书
　　涉斋集卷十七　　　　　　宋　许纶　撰七言絶句
　　车行诗
　　穏如江海迎潮上险似虚空逐电行纵使中原平似掌我车只作不平鸣
　　陈留道中
　　雍丘纡路到陈留积雨弥漫涨畎畴道左流民形似鬼能无百里为分忧
　　灵璧道傍石
　　花石纲成国蠧盈贼臣卖国果连城陵迁谷变犹横道反作傍人座右铭
　　朝歌城
　　鲁墙丝竹千年在寂寞朝歌莽一丘突有浮屠延望眼何因驻得墨家流
　　羑里城【至今城中草不生】
　　扁公墓下艾犹荣羑里城中草不生岂是圣贤遗恨在只应天自不能平
　　赵故城
　　丛台意气俄销歇故垒歌钟几刼尘只有蔺卿生气在坟前衰草镇如新
　　涿州
　　蓦直中原掌似平范阳巢穴奈天成未能太古全无事黄帝如何不治兵
　　卫州
　　河决从来国隠忧卫州那在水边头伤心中土沦胥久可但堪嗟一卫州
　　栾城县
　　寂寞栾城顿食迟令君跪告簿尤危固非鸾绶身栖棘可忍防巾首告笞
　　庆都县
　　庆都将过过唐河欲访灵台去路賖试问车夫能指防好峰无数碧莲华
　　栢乡县
　　昔贤不肯入朝歌况乃军中忌讳多咄咄衣冠出疆去廹于人处竟成讹
　　淮隂县
　　甘罗古篆娑罗刻岂但淮隂妙二罗胯下桥边有男子追亡拟问汉萧何
　　和袁同年接伴赓从客陆成父至淮隂县韵
　　日月光中尽彻侯独全终始是封留可怜胯下竒男子虽媿淮隂不媿刘
　　和袁同年接伴赓从客陆成父至寳应县韵
　　雨洗秋光滴夜凉斗牛河汉绚文章明时不寳埋光瑞应有真贤为发祥
　　过相台
　　夜深吹笛醉秦楼月白风轻只共愁魏国九京如可作锦衣能复故乡留【月白风轻亦楼名】
　　过陈桥见太行
　　驱车夜半出都城防马陈桥已半程囘首白云南阙下太行何事马前迎
　　过龙徳宫
　　龙徳宫中旧御园缭墙栽栁俨然存秋光更向墙头发似与行人溅泪痕
　　过常山村店中见菊
　　黄菊娟娟媚晚秋等闲野店亦藏幽国香何恨成沦落秋月春风不解愁
　　过赵州石桥
　　桥梁显刻认中朝仙迹遗风不可招唤作沃州人不识今朝只过赵州桥
　　夺玉石桥
　　辇却民财积上京民贫政自不关情琼台要筑犹余事何况桥成夺玉名
　　漳河
　　出郭安阳漾碧波黄流汨汨泛漳河河濵饮水令人瘿岸石其如腹疾何
　　琉璃河
　　黄河九曲固难穷六里琉璃未长雄眼底坳堂君勿诧使华来自水晶宫
　　防龙河
　　门题善利遏朝宗一水何从更防龙菱角鸡头教偪仄可堪游女折芙蓉【汴水门名善利过此则为防龙】
　　魏河
　　过却黄河有魏河燕山直下有通波不湏图冩山川势它日因粮省槖驼
　　易河
　　车辚辚逐马萧萧易水无声防泬寥只听琴声已萧瑟更行霜月更闻箫
　　白沟河
　　艺祖怀柔不耀兵白沟如带作长城太平自是难忘战休恨中间太太平
　　滹沱河
　　逋诛狂冦釡中鱼未免真人驾六飞千古石人虽暧昧一时河伯太机防
　　归途观芦沟新桥
　　长虹如玉跨长川下马摩挲得细防他日燕郊如旧识芦沟桥下古桑干
　　归途感河南父老语
　　河南民力已无堪泣诉王人语再三勤苦遗黎姑少忍北人何止弃河南
　　有感
　　宋卫绵延接赵燕古来争战可胜论细思醉把乾坤掷蛮触区区匪大言
　　文王庙
　　圣贤多难古来同易数身更羑里中甲子既周屯既复不应天数竟终穷
　　光武庙
　　真人祠殿栢乡边下马焚香我谒防思汉民心今戴宋宻祈兴运早中天
　　题萧相国庙
　　古庙凄凉古镇边鄼阳户口更凄然封侯当日如今日越使萧公剰买田
　　题曹娥庙
　　当日曹娥念父心千年江水有哀音可怜七尺竒男子忍使神州半陆沈
　　谒曹娥祠【时积雨后】
　　昔因淑节叹男儿今媿男儿竟未竒携累乞灵无可祷只求晴霁乐丰时【予旧时有可怜七尺竒男子忍使神州半陆沉之句】
　　避雨渔阳太守庙
　　拂面秋风云漠漠伤心古汴黍离离不因避雨渔阳庙争见元丰大观碑
　　曹操冡
　　舜葬苍梧的可知九疑犹是后人思阿瞒不作瞒心事何用累累多冢为
　　寓居婺倅防秋夜观书有感四首
　　虚庭摵摵撼梧楸黄卷青灯字字愁説与西风莫萧瑟年来诗思不禁秋
　　每当剧暑忆秋期暑退凉生喜可知不奈寒蛩促机杼等闲催得鬓成丝
　　子城髙处易为秋宻防催更响更幽掩卷不眠堦下坐淡云东去月西流
　　四十男儿不自怜求田问舎计茫然一官未办君亲报纵有田园亦旃
　　戊申嵗题玉牒所壁
　　担上防梅不是梅孤山消息限蓬莱仙源圃里逢人日雪色怜随霁色开
　　雪坞霜窗合断魂仙姿元住水边村园丁莫讶盆池小留得踈踈澹月痕
　　空飱无补愧侏儒茗盌香炉细读书还被梅花勾引破又哦新句步庭除
　　冷蘂踈踈开可数香风羃羃逺能闻不因脩竹遮拦得一夜清寒定忆君
　　数日清寒不肯开枝头阁雪冷皑皑霜禽飞去花身动一片清香在緑苔
　　直舍孤唫未过清梅花相与有诗情寒鸦真似随人好冩就新诗啼数声
　　书潘徳久版壁
　　故人有诗仍有屋囷里无禾鼎无肉可怜驱去傍人门阶下苍苔孕寒玉
　　山房
　　山城久矣鞠榛埃三径新成手自开何用诛茅卜邻并好风良月便应来
　　去尽陈言扫尽埃诗清心与眼俱开由来野服关吾事暇日能同竹院来
　　径扫苍苔磴拂埃山房今日为君开丁宁杜宇莫催去正要青山歌朅来
　　风扫飞花雨濯埃锦葵将发麝萱开思量造物恩何厚防取南薰入抱来
　　西山爽气
　　负墙结槛太麤踈真得西山爽气无他日棠隂无可纪负暄曾此镊髭须
　　金果园
　　蹔抛汴岸入斜坰金果园中信马行满目桑麻俱沃壤可怜持节看春耕
　　柳溪
　　通衢暖辔出邢台突有池台号柳溪自过淮来无此趣千年华屋但鸡栖
　　望平山堂
　　霏防晚雨湿踈钟彷佛浮图出半空囘首江南山色逺平山却在有无中
　　蜀山堂
　　已把堂名占蜀山爱山犹叠石孱顔世间何事非儿戱了得儿痴趂得闲
　　蜀山亭
　　千里肥川掌似平崔嵬只有蜀山青兹亭巧与山相对不惜名堂更揭亭
　　题忠孝亭
　　白石陂头斩逆苏士行却是晋夷吾功成不掩窥窬志忠孝何如卞大夫
　　浮槎亭
　　浮图立处认槎峰曾记浮槎是醉翁亦似平山堂上防隂晴山色有无中
　　题陈正字贫亦好斋四首
　　陋巷当年一窭人箪瓢乐处有经纶居然更起为邦问岂是先生亦厌贫
　　只教求食傍人门彭泽何妨作令君乡里小儿真解事归来草木亦欣欣
　　肠日九廽谙世路肱今三折悟良医戎郎何自知贫好却是归来逺客知
　　正字如何例姓陈饥来一字不资身更将长技为扁榜肯信吾家亦有贫
　　题漕司涉斋
　　涉世浑如涉大川风波过却愈拳拳朱帘画舫非吾事只合扁舟听雨眠
　　茅斋
　　市近吾营地自幽身闲何羡水中鸥因思客路竿遮日得似君家茅盖头
　　梅坡
　　买得梅坡与众防折花教折莫催残蚪枝褁藓能炊玉留与梅坡伴嵗寒
　　松林
　　苍髯老气已雄豪偃蹇连延结虹桥当暑含飔时瑟瑟底须屋角相风招















　　钦定四库全书
　　涉斋集卷十八　　　　　　宋　许纶　撰七言絶句
　　信笔戒子种花木
　　君恩未许乞分符三径无资地亦无或借或资分养种闲时趂早着工夫
　　廼翁未遂投闲计吾子宜殚干蛊才已办一区供戱防更营三径待归来
　　一年活计在春初处世光隂不可虚莫谓窥园全废学昔人犹有带经锄
　　栽种成隂动十年风流遗恨忆苏宣西园近有移园法大树根盘只俨然
　　买宅慇懃为海棠却因改筑遂移将前园褊小邻迁次好补霓裳断续行
　　池妨屋地故应填取土成池却自然爱惜清漪添淤壤买根归种抚州莲
　　买石虽非自欝林窠窠尽费俸余金傍人应笑谋生拙航海梯山枉费心
　　买石为山任笑痴痴翁真个似童儿竒峰峭石勤收拾莫使他年一篑亏
　　我山垒土仍栽石下有嵌岩上有亭石少阙边添种树种时湏要树长青
　　水仙绣菊麝香萱乆种成畦长养便分向北堂三益近绕墙秋色要争妍
　　种树还如种善根自湏积累付儿孙从人觅得栽培法緑叶成隂便满园
　　莫将桃杏等闲看栽接名窠有防般为是开花仍结实花供赏翫果供餐
　　飞霞园地固无多我爱他时号茧窝若缭城跟踈织竹锦屏环列绣成窠
　　金沙安敢齿醿白白红红间却宜但是篱边多种取他年歩障要相随
　　梅花十首
　　每忆山居气味长梅花时节只清狂若教玉鉴堂前看认得花光是玉光
　　诗到西湖更不疑西湖以外可无诗孤山水月无边思只在清香不在枝
　　一顷园池半种梅更将窠石傍梅栽爱风爱月随宜看合是诗家带得来
　　隔水寻幽妙莫传一年胜处是春前纵饶烂熳春吹却犹得残香伴鹤眠
　　玉川梦事不纷纭一树相思正忆君君若移舟来问讯莫教惊动一溪云
　　为爱林林次第开却湏雪压与霜催嵗寒偃蹇非无意破冷冲寒来防囘
　　去嵗来时恰犯寒枝头未放雪漫漫一年鞭影红尘里犹得西湖立马看
　　湖上归鵶落照昏一声渔唱与招魂纫兰餐菊生平事沙冷月寒何处村
　　醉余看字眼麻茶佳句拈来似隔纱读去读来元有味南湖从此説梅花
　　老去哦诗懒解工笔端随分有春风傍人若问梅花句尽在西湖风雪中
　　次韵常之用前人韵赋梅花十絶
　　老来为圃万縁轻一见梅花眼倍明所恨平生无句眼其如相与有诗情
　　渊明岂独爱东篱便爱东篱亦匪私耐雪耐霜同臭味佳花尤爱夹花枝
　　风静得香多醖借雪残观色转精神不教翠竹踈松畔清杀天寒日暮人
　　拙速诚难语巧迟谁知先进野人为絶怜饭颗山头老江路闻香有喜词
　　每爱孤山静思凝嵗寒不脱栢青青暗中参得横斜趣不费陶潜影答形
　　玉川清苦更清狂一夜相思不可当解道是君看亦好不然白地断人肠
　　未防苍苔已防衣遽辞脩竹翠相依若教笛怨歌催尽宁受风吹雨打稀
　　浮玉飘香别绪多缓流溪水浸铜柯先春有意春无意春奈千红百紫何
　　腊雪溶溶断送冬明朝波面受春风北园几树红苞坼只合吹将酒盏中
　　桃纵夭夭杏纵繁衰翁其奈眼尤寒自知不是寻芳伴且把寒枝子细看
　　次韵古梅二首【予近得乡中瓯浦梅坡皆老梅】
　　緑苔枝上玉踈踈折赠诗人意不孤恼杀渠侬归未得梅坡千树有如无
　　玉鉴堂前迹已踈残香应伴鹤声孤郎潜桂隠身藏却新为梅花着句无
　　直舍紫薇花身可以题字因作一絶书其上
　　赤立严霜如槁木烂开炎日似红霞耐寒耐暑真能事岂是人间怕痒花
　　扬州席上次蒋右卫韵赋白牡丹二絶
　　秋思凭髙不易裁阳和唤得故人来自怜梅萼成孤絶借与春风一色开
　　玉甃银缾千尺清唤囘玉色谪仙人沉香亭畔无消息付与扬州十月春【按此首原本误作落墨牡丹诗停车京洛一首误作白牡丹诗今改正】
　　北方馆驲屏风皆画落墨牡丹
　　停车京洛净风沙防见屏开落墨花故国似人犹可喜秾肌何况谢铅华
　　池荷
　　髙髙碧葢拥红衣拍拍方塘漾渺弥前竹后松相映带香风何自透禅扉
　　次韵方叔媚川图亭上观芙蓉
　　筛霞擘锦炫晴空碧玉芙蓉晚更红只道商秋为素景也教春色艶秋风
　　显庵许转觅红蕉未至絶句奉简
　　过眼浮华掷锦梭闻闲习气种花窠蕉中得鹿元乌有雪里看蕉竟若何
　　从潘济叔觅花栽得红蕉鳯仙大蓼谓水栀仅有一窠寒窗不可无戱作二絶
　　幽人怜我学锄耰寄与花栽一一收莫道芭蕉失寒暑鳯仙宜夏蓼宜秋
　　闻説君家有水栀虬枝怪石眼前稀何如借与销长夏待得寒窗却送归
　　和袁同年接伴赓从客陆成父玉簮花韵
　　玉长蓝田洁更芳盍簮如待紫阳装仙人尚欠头冠在好种黄葵阿那傍
　　次韵木伯初秋兰
　　堪嗟堪惜是怀沙占得秋兰作楚花世莫我知方自足底将逝水送韶华
　　芳洁清幽隠操中兰兮消得小山丛略无醖借惟岩桂满院秋香一树风
　　万蘂千葩角富豪秋兰无处却为髙蚤知防径终南是招隠当时不入骚
　　月桂【案月桂应作月红】
　　春来花事各名家肯许常春擅物华雪里香红更清絶只应名作嵗寒花
　　相台得菊本名之曰绣菊
　　非红非紫晔茸茸依旧黄流美在中汉使擕将名绣菊要同丹桂种蟾宫
　　次才伯初蜡梅三絶
　　格韵评量故是梅采薪丛里冻花开蜂衙不逐飘零尽真似天工蜡缀来
　　蜂薫脾蜜麝薫脐香染蔷薇色染栀大似幽兰怀隠操有心闻处得香迟
　　气禀中央色自庄丹心展尽只输香自知不结和羮实合作山家澹泊装
　　六言诗
　　成徳堂
　　帝谟亦言九徳父教等谓三成兹堂不媿扁榜公家有贤弟兄
　　思贤堂
　　取善乃与为善见贤合思齐贤公平何若爱士富者惟欲求田
　　题北山轩诗
　　鹏鷃逍遥各适猿鹤惊怨何知有得东陵种无文烦北山移
　　用山谷韵题洪子恂所藏山谷六言诗
　　逢原妙处何如水到自然成渠信手拈来都是弹圆颂印泥书
　　次韵周畏知用南轩闻説城东梅十里句为韵六言七首
　　湘西山亦既见城东梅所未闻急湏盍簮共赏可惜委地余芬
　　广平心肠铁石姑射肌肤氷雪共令索笑求诗未免婴情驾説
　　故人驰一枝使诗翁筑五言城湏邀从事入幕休唤孔方作兄
　　梦蝶驱除枕上惊鸿约略墙东石裂嵒前积雪角咽城头晓风
　　意了无东阁兴句不到西湖梅非公安得闻此欲徃何其快哉
　　松迳晴泥欲干茅檐宿雪犹湿满枝空怀杜二夜诵谁徳计十
　　行歌已闻落梅寡和犹传下里好歩故难卒行迅雷那及掩耳
　　周畏知遗二毫笔虽旧犹耐书戯作六言奉简
　　我愧不能扛鼎君安得此如椽防羊兎毛以利较夔蚿足相怜
　　不肯羊质欺世宁作兎园隠居令尹虽旧令尹中书今尚中书














