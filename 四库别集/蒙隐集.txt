　　钦定四库全书　　　　　集部四
　　提要
　　防隐集二巻　　　　　别集类三【宋】
　　【臣】等谨案防隐集二巻宋陈棣撰棣始末诸书不载惟凌廸知万姓统谱载陈汝锡字师予绍圣四年进士官至浙东安抚使子棣字鄂父以父任官至通判潭州今考集中知军刘公挽词第三首自注称绍兴初先子帅越与汝锡时代官阶皆符当即其人惟谱称通判潭州而集中食枸杞菊诗自序称仆官桐川又有我今作椽尝苦饥句稍为不合或初仕为桐川掾后终扵潭州欤集中有甲子除夕诗甲子为绍兴十四年则犹髙宗时人也括苍彚纪载汝锡尝有闲愁莫浪遣留为痛饮资句为黄庭坚所赏则其家学渊源亦从元祐而来棣诗乃于南渡之初已先导宋季江湖之泒葢其足迹防厯不过数郡无名山大川以豁荡心胸与所唱和者不过同官丞簿数人相与怨老嗟卑又鲜耆宿硕儒以开拓学识其诗边幅稍狭比兴稍浅固势使之然然统各体而观之虽乏鸿篇实殊伪体大都平易近情不失风防较以生硬晦澁为竒伟以鄙俚芜杂为真切者其品固有间矣宋代遗篇日传日少録而存之俾谈艺家见所未见亦稽古者所不废也自明以来选宋诗者皆未及厉鹗作宋诗纪事搜罗赅博亦不载其姓名则原集之佚已久其巻帙多少不可复考诗惟一篇题甲子其年月先后亦不可知谨从永乐大典所载按体区分厘为上下二巻以畧存梗概焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀















　　钦定四库全书
　　蒙隠集巻一　　　　　　　宋　陈棣　撰五言古诗
　　题范乌程松桂亭
　　谁云宰邑难宰邑有真乐但知弦歌趣永谢尘劳防琴堂吏惊散昼日垂朱箔烧香对棐几文史资优学一洗朱墨昏至味非糟粕范公今循良一同聊笑谑回视卓鲁軰政可束髙阁苕溪古侯邦繁庶类京洛壮哉万户邑何异逢盘错公来省其俗治剧操至约政成日有余空庭可罗雀西园久弃置疏町走芒屩经营四顾间得地平如削筑堂号松桂轩槛敞寥廓虽无松桂隂胷中自丘壑况逢贤使君成有新诗落异时采歌謡持用献木铎
　　题竹友轩
　　长夏苦炎热开轩除郁蒸檐前乌雀喧朝旭上朱甍席间裁函丈诗书浩纵横盘礴环堵间幽独懐友生古人在黄巻千载使我倾出门窥物变草木各鲜荣青青墙东竹见汝忽眼明爱玩不能忘移根傍轩楹俯仰与竹俱定交见深情不是无朋友此君氷玉清风吹万籁响寒梢韵竽笙我独哦其间诗作秋虫鸣琅玕亦有实期汝向秋成鳯凰何时来翽翽翔我庭
　　栖轩偶成呈同僚
　　我本山中人勉强束冠帯欠伸辄有拘似被天工械谁令作此来政为穷所卖规彼五斗粟折腰何足怪敢希拄颊傲寜免望尘拜平生浩然气摧落甘伍哙兹轩粗可人虚名供眼界得从黄妳逰佳处时一解多生作蠧鱼复此偿书债虽抗尘土容耿耿氷壶在同僚多俊逰台阁鹓鸿軰胸中有云梦畧不见芥蔕吏师有龚黄民贼絶蜂虿而我蹑后尘嘉糓杂稊稗诗坛欲寻盟恐堕抛塼戒翻思石鼎句自取侯郎败终期探理窟一洗荆榛隘得肉姑置之大嚼聊发快
　　次韵葛教授新辟栢桐轩
　　栢桐有正性梁琴岂其天丹雘自煇燿弦徽漫锵然深慙社旁栎政尔终天年复愧南城槁犹知过飞仙庙前今安在防下亦浪传何当生学宫广文遗新篇色映醉吟杜隂休眠昼边端如两髙弟俨立听诵弦又如双青衣对舞风露前方依植坛杏不羡干云楩日哦二木间妙意遗言诠霜枝半摧剥月影相回旋后雕嵗寒见始华春意全比徳君无愧五栁徒自贤
　　再次韵栢桐轩
　　修垣蔽轩楹如观坐井天髙人为披豁物趣俱森然栢桐伍蒿莱混迹防嵗年俄惊俯丹楹况得依臞仙佳名一品题好语万口传髙参溜雨句美并朝阳篇抡才稽往牒横陈榱栋邉论功及乃祖屡荐薰风弦谦居髯松下优在良梓前荆徐入贡时曾不数樟楩固殊上林木虞衡日量诠且异温室树衣冠时绕旋此方安静僻所欲唯生全植物贵遂性凭君较愚贤
　　次韵苏伯言题所居鉴止轩
　　小轩劣容膝讵敢邀君诗君诗亟借重物趣俱新竒檐前列苍翠槛外潴涟漪凭栏作痴兀欲静忘五綦湛然俯明镜水定心不驰防风忽披拂巾袂俄变移缅思东坡公昔与颍水嬉此乐五十年人间真未知
　　次韵郑舜举题簿防交翠轩
　　人生一沤浮何适非暂寄防湏脱尘劳谈文不谈利开轩得此君意惬投宿嗜未堪食鳯凰已足巢翡翠惜哉小窓栊此地久何閟想当未辟初寜免簿书累髙人一披拂便有无穷意纷纷市防子冠盖乱如沸倘令见清标魄褫复防气容如王子猷不速端可致嗟予饱忧患久矣无佳思旧学已榛芜闻一岂知二市肆罗无目聊为将军地斗酒诗百篇是乃公能事
　　次韵陈季陵记梦
　　夜闲得安寝方期万事休那知清梦中螘穴有胜逰朝把南柯麾暮猎山头停杯犹未举俯仰二十秋等为幻縁防名实或相浮邯郸囊中枕径渡竹叶舟俄顷失所厯变灭随东流逰仙岂神交因想理或不至人本无梦偶梦非谬悠乃知一念熟寤寐歘何求子建赋感甄空贻方防羞何当破诸妄自足销沉忧政使对痴人言之亦寡尤
　　先春赋梅一首
　　与客到先春衰思觉飞越时当万卉凋似补羣花阙始信元化功生意何曽辍却疑钧天宴羣仙委佩玦不数藐姑山神肤莹氷雪癯然抱清幽卓尔负竒絶生香巧藏宻静艳羞容悦阳萌知独复嵗寒见孤洁我来觞其下坐对垂垂发头白不待摧顔赪为尔设因思年少时髙枝手攀折林逋与何逊妙语谁优劣老矣吟事悭人笑心如铁何当夜深来更防梢头月
　　惜梅
　　朔雪没寒芜严威等羣木东君惜江梅先与借防燠造物逞新竒亭亭付幽独天然氷雪姿不许铅华凟踈影浸澄波斜枝度修竹竒标含春容清致漫山腹夜月耿扶踈寒风来馥郁素艳等琼瑶真香笑兰菊昨宵风雨颠遗英满平陆凭谁望苍天荣枯何太速凌晨眠霜林余芳犹五六不厌终日防尚可供诗目
　　次韵叶梦符端午
　　吾邦重午节兴目皆可寓逰人肆喧阗画舫纷排布遡风伐鼍鼓击楫观竞渡骄豪务相夸水陆争治具醉忧瓶之罄懽廹日云暮朋从喜盍簮谑浪时一遇朅来廷尉府官冷知谁顾吻燥无复濡腹枵何时饫堂堂匡鼎来解后肯同趣携家忽过我市饮容旋酤遥知分己投更喜首暂聚慙非浴沂人鄙志防推与怜我孤危资极力为调防髙谈惊四筵坐使儿女怖便当追彦国未肯多文度长篇粲珠玉绮语斥霞鹜人生类飘蓬防合寜有数交情防白头何必论新故
　　沈徳和使君生辰
　　星斗焕灵辉川岳储英气散为天地祥钟作人间瑞正应五百年乃克见名世长庚梦太白斯文得鼓吹崧髙生甫申中兴资屏卫若人不时出或出岂无谓岩廊頼嘉谟民物防美利权舆生吾道羽翼副六艺我公岂其伦禀赋已殊异由来活国手固自有次第
　　麟阁仙蓬莱兰省星躔次瞻之已足荣到者亦未易惟公名徳尊飞声从早嵗青钱中妙选岂止一科第果闻超卓姿遍歴清华地青藜照讐书赤管供奏议视典昔常逰观耕尝入侍熙朝百度新一麾烦卧治欲知天眷隆御屏题姓氏公岂久外人趣装宜早计
　　桐川古桃州地僻官事少简静宜有余苛刻则烦扰公来省其俗好尚已黙了碧凝燕寝香青鞠圜扉草麦垅雨初匀棠隂风自扫回观汉循良未足语治道岂惟术数多更觉规模小公将宰天下一郡乃戏嬲便当作吏师讵止为民表邦人何所祈区区颂难老
　　化工有至仁为三月春寜知清淑气回薄在兹辰兹辰亦何有璇霄见老人黄堂沸笙箫宴席方横陈寳觞酌流霞艳歌飞梁尘未尝王母桃敢荐防庄椿贱子今何幸明时识凤麟马曹寜寄傲鼠技屡迷津尚容东郭吹敢效西子颦誓将顽钝质埏埴烦陶钧
　　七言古诗
　　钓瀬渔樵行送严守苏伯业赴阙
　　渔樵生长子陵州偶为城市逍遥逰相逢欲话平生事以手加额频防头自言家世居村落颇厌吾邦风土恶大饥小歉偶一遭弃掷锄耰弄刀槊二十年前事可惊锦襦绣帽争乘城太平日久人忘战衣冠荆棘戈鋋腥去年米贵无余粟往往惊顾如麋鹿大开陈廪贷兼并却笑隣邦才食粥只今丰盈天报施余粮栖畆麦两岐牛羊日落草莱处场圃秋深防防时父老歌謡童稚笑欢声万口如同调向来逰手今良农今日膏腴昔荒峤渔樵无事官无逋民不识吏亡追呼田间苐见随轩鹿道上兼无攫肉乌问云何术能臻此尽道我公才徳美文采风流求古人循良事业空前史公今去我归朝天攀辕截镫何当前愿公早佩紫荷橐顾我拟续甘棠篇欲碑遗爱传千古政声未暇从头数大书特书不一书请载渔樵当日语
　　次韵陶防道观洪积仁诗编
　　令尹韬潜藏六逸韵长忧儿軰知剡藤敲氷琢玉板月脱頴供毛锥防搜岂但梦春草招隠昔尝吟桂枝江山骏奔来笔下疑有神助非人为公余退客醉经史底用红裙捧玉巵凌云未读相如赋解颐共听匡衡诗讵容陶令赋归去且效谪仙歌别离手题六纸勿轻示把玩自足娱安期千篇政恐雷电取数仭不许门人闚何当筑坛拜诗将一防横槊英雄姿
　　题李杜画像
　　吟诗莫学李太白千首万言皆酒色吟诗莫学杜拾遗一生抱恨长嗟咨二豪胸中有佳趣诗酒聊以发其悟世人有眼谁识真苐见诗篇不见人借令置之庙堂上事业肯道风骚将睥睨连帅奴将军英风义气髙薄云我今再拜观遗像犹疑饭颗相逢样诗题绘事在人间光熖何翅长万丈
　　郑倅生辰
　　柯山挿空天为隣飞仙窟宅无纎尘降灵孕秀神所相岂但崧髙生甫申笑别方壶离紫府道骨清标映华组二十八宿罗心胸霁月光风映眉宇书帯家声旧着闻相国邸第南北分人间未省见三絶天上曽观瑞五云笺诗传礼穷家学岂止谈经能折角鼓箧来为碧水逰贤闗英俊推先觉雄文大手古无伦安知韩柳非前身方期江夏无双誉只许樊川第五人厌直承明祈外补暂拥屏星左铜虎万口争歌王海沂悬榻已题陈仲举籍甚声闻咫尺顔竚听锋车趣赐环归持清禁紫荷槖却踏彤墀玉笋班我今幸遇悬弧旦敢采民謡书弱翰一言何以祝我公愿辅升平到不穷
　　古逰侠行
　　君不见长安侠少儿臂鹰走狗争轻肥一朝遭渠国士知笑眎鼎镬如氷澌翘闗负重俱细事防山扛鼎焉能为横行匈奴十万骑肯以秘计干阏氏朝窃晋鄙符暮解邯郸围军中不闻天子诏向来防上皆儿嬉我有黄石书孺子漫多竒我有欧冶剑荆卿何足挥运筹折冲袵席上料敌决胜如蓍世遭右文叹数竒纵有勇畧将安施汉皇方受宣室厘干戈不用包虎皮使我不得封万户恨不生当髙祖时
　　伤春词
　　春风兮飔飔春日兮迟迟草木秀兮原野兰茝芳兮水湄美人去兮何所白云深兮莫窥望极浦兮掩泪倚危槛兮懐思嗫嚅兮鳦语连娟兮蝶飞感防物兮灵偶私自怜兮芳时玲珑兮琼佩沉寂兮蕙帏对芳时兮太息岂独凛秋兮足悲香消悴兮鸾镜愁委积兮堆蛾眉登山临水兮有兰梦断鴈沉鱼兮无锦诗鶗鴂鸣兮众芳衰春冉冉兮不可覊人生行乐兮将何之王孙王孙兮胡不归
　　食枸杞菊【并序】
　　仆官桐川廨舍廹子城城多丛杞野菊每嵗自春徂夏撷以为葅甘芳之味意珍羞无与比也偶读陆苏前后杞菊赋成古诗
　　君不见天随有宅松江曲屋隙墙隂多杞菊课儿采掇入杯盘匕箸芳香胜粱肉又不见坡公昔佩刺史符賔客少至无与娱偶餐杞菊作后赋扪腹噎呕犹轩渠散人枯肠真食杞居士戏笔聊尔耳胶西自古号侯邦斋厨纵乏寜需此我今作掾长苦饥一区不异耕田时太仓红腐才五斗举家食粥寜忍炊頽城草木迷荒榭緑頴芳苕罗舍下官闲撷取芼春羮未棘未莎皆不赦三年享此似无餍二者谁云不可兼行趣归装耕谷口此物犹堪馌南畆
　　次韵章尧文梅花
　　先生读书常闭户卒嵗优防娱艺圃风雷笔舌待时摅锦绣肝肠终日吐鸣驺未騐北山文绛帐且为东道主忽作寻梅得得来南枝未落北枝开攀条弄英不能去只愁白日空西頽临池照影都无伴偶挂幽昏不用媒主人生来防传癖道耕徳猎无遗力形模竒古每起予议论纵横时夺席但喜书横孔圣编那知梅怨桓伊笛正值清霜烂漫晴賔从满目皆豪英未开东阁縁何事要见诗鸣诉不平明日定花下醉想公不负白鸥盟
　　骤雨呈质夫兄
　　屏翳驱驰云阵疾西山犹衔半轮日迅雷震地窓户揺急雨翻盆沟浍溢紫电烧空天为低黒风逆浪海欲立纵多虐魃未为殃直使长鲸那暇吸草木号呼山鬼惊珠玑乱迸鲛人泣曲畦走水白纷纷稚穂抽芒青戢戢童稚休传蜥蜴歌仓箱行贮生民粒枝端发翠喜濯枝池面凝沤占戴笠猛省呼晴鸠妇鸣旋防突涨鱼儿出窓扉共赏一襟凉屋漏俄惊半床湿鸥鹭盟邉引望遥芭蕉声里催诗急请君速着瑞雨颂要上新编华萼集
　　送李明甫召除奉常簿
　　睿主临轩逹四聪皎如丽日明髙穹倾葵发蔀烛幽隠熙然万物还春风鼎新百度跻时雍西垣东省罗鹓鸿锋车趣召无虗日髙阳才子咸登庸古桃小垒江之东迩来庆事何其丰使君已秉螭坳笔尺一于今召我公我公智畧真防龙劔佩合侍明光宫升平雅乐欲大备暂借笔筦调笙钟奉常地峻位望隆不与列棘监寺同文传章句羣经外器识錞于众乐中不愿封侯食万钟不羡乘云逰樊桐羡公此行登仙去蜚声直上彻九重上方更化归醇醲论思献纳宜舂容凝旒若访草茅士余论无忘采菲葑
　　鬻妇叹
　　凶年老弱难相保归与妇谋谋不早啼饥满耳不忍闻待得麦秋人已槁有辞欲说重酸辛欲说未说眉再颦就令相视饥饿死何当持汝归富人朝归富人夕得粟数口尚堪同食粥愁容敛袂哽不言稚子牵衣惊且哭荅云至此奈若何离别孰与性命多他年丰稔五糓熟勿吝百金来相赎
　　题鉴止轩
　　安身南北皆吾里勿较使行兼尼止心犹泥絮吹不起岂有顔甲生防泚方塘净緑含真理与我娱嬉聊尔尔佳处难言还隠几冷暖自知如饮水
　　端午洪积仁召客口占戱柬薛仲蔵
　　佳节撩人愁欲卧冲门都骑传呼过想簮榴艾泛菖蒲应召邹枚杂郊贺歌声端不羡红儿酒力真堪欺白堕自愧虽非赵倚楼何当一效陈惊座
　　五言律诗
　　春日杂兴五首
　　春色遽如许春愁一望赊帘低宜着燕柳暗欲蔵鸦鸠妇催踈雨蜂臣趂落花只愁清景促无计驻曦车地僻近烟萝门无车马过林深宜雨急野旷觉春多草软逰人醉莺娇姹女歌颠狂江上兴可奈少陵何桃李漫芬芳终然委路旁踏青心欲醉举白兴何长梦觉池塘緑诗成草木香懒追时俗好独立倚苍茫鸭緑前溪涨鹅黄逺栁垂防波巻罗帯细叶展颦眉爱酒常歌颂伤春更赋诗东君无限思全在野桃枝料峭寒犹薄隂云帯晩烟雨催惊蛰风作勒花天日永消香篆愁浓逼酒船为君借余景收拾赋新篇
　　春日偶成三首
　　东君驰驿骑万里一宵通栁眼凝晴碧桃腮泣露红丙鳞安浅瀬乙羽怯柔风莫向髙城望愁生阿堵中雨后春逾丽平堤涨緑波侵人花气酿刺眼麦芒多舴艋闲蓑笠秋千醉绮罗光隂难把翫秀句与消磨陋巷逢春日生涯亦足夸堆钱聚榆荚积絮扑杨花旌斾千行竹笙歌两部蛙凭谁为商防何似五侯家
　　再次韵
　　小圃香初足枯池水乍通卷帘延旧燕扫径衬飞红寂寂梨花雨斜斜栁帯风东君有余思别在一壶中雨过滩声急无风亦自波花稠春意閙山逺月明多地僻无来辙门闲欲设罗胷中元礧磈诗酒漫揩磨老去懽情少逢人强自夸闲愁付蕉叶衰鬓耻菱花倚杖闲扪虱临池戏咏蛙深慙诗律细何以世吾家
　　叠韵春日杂兴五首
　　南陌逰人少东城去路赊寻芳闲趂蝶失喜漫占鸦着物春犹浅薫人气自华夜来风雨急惊动阿香车幽懐聊自适踈性懒相过尘事偏宜少诗篇不厌多三人花下酒一曲醉时歌此外非吾事陶陶奈乐何遣兴文楸内防吟锦瑟旁泉声谷口静月色竹隂长酒入肌肤晕茶余齿颊香望穷却回首此意造防茫经春衣帯賸过午食箪垂嫩緑方迷眼轻黄未上眉世情无足语节物总堪诗未展抟风翼鹪鹩且一枝踈钟余逸响野烧矗孤烟轻暖花邉日防寒雨后天才能拆袜线诗思上滩船却忆峨嵋老杯停已百篇
　　春雨
　　春雨止复作无聊终日闲殷红悲着地浅緑暗归山云幕久防润风扉每日闗愁端与诗思容易减朱顔
　　寒食懐公藻防道
　　洒落陶彭泽风流陈太丘别来添夕梦归日负春逰已改枯榆火寜污寒具油不知行乐地能话野人不
　　倦暑
　　试作西风想烦襟郁嫩凉李沉寒玉碧泛浅金黄羽扇徒挥雪纱厨不贮香白醪虽可漉染指敢先尝
　　感懐二首
　　道义年来胜幽居兴倍长望随愁共逺懒与事相妨斜月光生座脩梧影转廊是心无起灭世态自炎凉已叹东隅失桑榆浩莫收只知心绪懒那觉鬓毛秋有酒堪藏拙无门可避愁吾今知此意万事付悠悠
　　遣兴
　　早愿风云防那知嵗月侵未应忘故步已觉负初心蕙帐聊跧伏天阍隔防深且凭诗遣兴往事任瓶沉
　　静夜
　　静夜披黄巻青藜照五行恨无知我鲍空羡起予商学业心将棘功名鬓欲霜此生应自断无复问穹苍
　　晨起趋府
　　五皷未停挝喧呼趋早衙霜风晨正急望月晓初斜舆竹依青盖灯笼闪綘纱三年蝴蝶梦笑杀野人家
　　清昼
　　庭院闲清昼踈槐转午隂悄无人过眼却有事经心续梦聊欹枕牵愁拟破琴可怜精卫志欲障海波深
　　独觉
　　檐滴萧萧静防凉午睡宜莺簧有余韵螘穴不多时篆烬回风灭花隂晩日移觉来无一事追梦续新诗
　　踈梅
　　发兴江头路相将月下台冲行逢缟袂廹视得踈梅木偶当三嗅石肠应九廻钟情唯我軰欲去更徘徊
　　古刹
　　古刹嚣尘外浮图屋角西残缁犹赞仰孳羽共依栖清影芜城逺孤棱落照低丹梯傥容蹑极目饱双溪
　　芳园
　　勲业尊朝着园池近日光雕栏红玉列羽盖碧荷张草薙难滋蔓花开寜久长当年金谷地榛棘断人肠
　　挽丞相祁国公三首
　　斧扆求良弼钧衡得伟人文章照黼黻勲业见经纶化洽编氓阜时调宝厯新方祈永霖雨俄复跨箕辰宠极心弥小名尊貎愈恭勋华双辅翼槐鼎四登庸海宇熙春物邉陲罢夕烽了无能致绩颂笔漫形容强壮登黄阁斑衣衮绣成飞声追丙魏有子继韦平舟楫川方济龙蛇梦倐惊天胡啬遐夀举世但哀荣
　　挽知军刘公三首
　　种学三冬富禔身百行兼文章昆玉莹政事莫邪铦才赡荣登早心休进取防典刑今已矣遐想泪空霑屡赞红莲幙初分翠竹符五迁恩始浃三已愠曽无冠劔空幽壤仪容俨画图传家有余庆接武防诸孤昔我先君子期公泰茹连索文姑作贽拂防遽言旋伟节人难学髙风史逸传邕碑谁秉笔愿采入新篇【绍兴初先子帅越公自乡里来访先子以公名徳托左史侯君逹于时宰侯云宰故闻公愿得公所为文公哭且叹拂袖东还行状逸不载】
　　挽潘右司二首
　　南州推望士北阙仰良臣风谊髙闾里声名蔼搢绅课儿千巻古与友一堂新石折符幽防山頽防哲人再奉祠宫逸三迁省闼荣抠衣迟从槖回首遇佳城雕鹗抟方急龙蛇梦忽惊但余丰碣在凛凛气犹生
　　挽中书舍人叶公三首
　　博学该羣籍飞声蔼上庠巍科曽叠贯要路遂横翔策府登清选铨曹得望郎九重方简在一鉴遽云亡遍歴清华地星辰纪未周雄文蔵鳯阁直笔着螭头闻望髙簮绂论思动冕旒从班无跬步底事却回辀久厌承明直遐宣使驿风乘轺循浙右持斧肃江东共徯锋车召俄惊夜壑空传家宜令子济物有隂功
　　挽知録李元老二首
　　徳齿追前軰声华擅隽逰心期师孔孟文欲比曹刘丹桂枝髙折青云路未周日驹偷过隙夜壑漫藏舟枳棘栖云翼芙蓉泛緑波谈三语足折狱片言多未熟黄梁梦俄悲薤露歌隂功付诸子异日踵巍科
　　挽主簿吴寜侯三首
　　徳行追前軰声华擅一乡逰心终艺圃得隽屡文场小试栖鸾政连飞荐鹗章伤嗟台阁地不许暂翺翔昔我先君子时称鍳裁公知君非介绍虗馆授儿童倒屣迎王粲登门得孔融他年记先友孰不仰清风忆昔荆湖日童心懵未开七年勤仰止一字有从来模范瞻如在音仪挽不回依归今已矣些语写余哀
　　挽内兄余聘可三首
　　中外六兄弟相逢丱角中追随万里逺忧乐半生同胜韵谈飞屑髙懐气吐虹纷纷身外事回首万縁空结髪事铅椠终身尺寸功矫情多病后饮恨不言中户有三珠秀家愁五盗穷空山埋玉树肠断白杨风去去松茔路愁闻薤露诗齐眉乖妇约华髪重亲悲被酒清狂后论文慷慨时伤心栖止地无复见形仪
　　挽江公三首
　　彩笔传家学春华饰妙词品题风鉴逺论议月评推柳岸隂将合濠亭迹半隳治家有遗训留付寜馨儿世路方险髙情与众殊一官聊戱剧三径肯荒芜富乐身兼有功名累独无丰碑谁秉笔持此较贤愚忆昔羁栖日唯公迹分亲呼卢银烛夜琢句锦囊春碁敌争先劲弓号命中频向来行乐地无复见斯人
　　挽处士富公二首
　　庆厯元臣后勲名泰华髙当年遗徳泽流裔尽英豪继世夸荣耀唯公隠寂寥潜辉传野史犹足见清标家富仓箱积陶朱伯仲间禔身郭有道教子窦燕山钱鏄周贫匮刀圭起病孱悬知公不死学道透闗
　　挽处士吴徳载二首
　　忆昔知公日东嘉逆旅中游从三月久谈笑一樽同却暑盘緑烹鲜鲙筯红伤心栖止地万事转头空范蠡操赢日相如病渴时瓶甖虽屡罄砭剂已难施薤露鸰原惨松茔鴈序悲更嗟垂白叟泣送寜馨儿
　　挽潘夫人
　　阆苑花归后香残旧绮罗已应随逝水无复步凌波遗训芬兰佩慈容想月娥空山埋玉处忍效鼓盆歌











　　钦定四库全书
　　蒙隠集巻二　　　　　　宋　陈棣　撰
　　七言律诗
　　送郑舜举赴阙
　　书帯传家饱六经飘飘词气海东青英名久合班朝列丽藻行观掞帝庭修翮抟风上阊阖巨鳞纵壑击沧溟投机亨防寜容发愿报除书慰侧聆
　　束装西啸指长安正是新春快活天酒病诗愁应有梦鸟啼花发正争妍君空冀北今行矣我滞周南岂偶然东閤他时访遗逸为言憔悴鹤谿邉
　　籍甚声名著日邉英辞健笔许谁先寘之华省星曹上付以赤墀香案前好向从班光玉笋竚膺宻炬照金莲此行何啻登仙去愿拜车尘为执鞭
　　暂绾桐川刺史章优优布政汉循良凤衔初下新颁诏鸡舌曽闻旧赐香前席久虗思见贾玺书増宠果徴黄从今定展调元手小试专城见雨旸
　　备员无补见丝毫幸喜为官似马曹每许芜音持布皷更容劣技试铅刀兼收屡赐百金诺借重终期一字褒廊庙他时应有待誓将么麽寄钧陶
　　春来
　　春来底物最先知冻蝶痴蜂便欲飞好雨应时生地脉迅雷剖蛰震天威光风艳艳翔空阁和气骎骎发细防解道苍苔红药句令人却忆谢晖
　　次韵王有之主簿
　　春归满目尽桑麻岸栁敷隂荻有芽急景岂容留石火余香何处认空花曲眉持酒真成梦纎手分茶亦浪夸欲醉流霞烹瑞雪直须同谒五侯家
　　蓬生敢望直如麻才思真同焦谷芽拥被苦吟声踯躅盈编细札眼空花羡君得意方豪纵顾我无知絶诞夸输与能诗王主簿惊人句法自名家
　　次韵叶秀实县治环翠亭
　　亭髙望逺破天悭万叠晴岚俯仰间着屐好追灵运逸垂帘尤爱恺之闲诗豪防见挥银笔酒圣端能倒玉山杖履欲归聊徙倚栖鵶寒帯暝烟还
　　合缀严宸玉笋班尚劳小试簿书间溟鲲未击三千里天骥终归十二闲望气行防求利劔知音当已识髙山逼人富贵君寜免未许山隂兴尽还
　　畏途踪迹防间闗浩气空存天地间沈湎恨无千日醉浪逰赢得半生闲观书尚喜眼如月搜句谁怜肩耸山三径晓来添逸兴柳稍桃色报春还
　　陪五马劝农嵓山晩防桃花坞
　　晩参旌骑劝农回赏遍郊原锦绣堆掠靣快风吹酒去逼人踈雨送诗来鸣鸠乳燕数声好艳粉夭桃一笑开欲遣巴词侑杯酌千钟万斝未容陪
　　题温守梁尚书新创富覧亭
　　杰槛雄檐倚碧空玲珑窓户湿青红因山卜地心机巧望水如天眼力穷千里胜形吟笔内万家和气饮杯中吏民共指双旌语今日梁公昔谢公
　　次韵陈公藻局中即事时推排物力不得徃来
　　料峭轻寒春寂寥雨余庭竹静萧萧一池芳草翠欲合数防残梅雪未消寸步思君成瘦悴片文怡我足欢謡相过政恐还惊座恶客从来不待招
　　次韵防道玉泉小集时公藻以病仆以沿檄不与
　　激水聊充一笑嬉扁舟西子想当时应怜波底无双鲤直恐樽前有鸒斯笑我独将愁醖酿闻君长苦酒禁持山中异日寻遗事徒见吾家伯仲诗
　　诸公见和次韵呈郑舜举国録瑞伯仙尉
　　冠佩追随倐半生每怜萧艾倚兰英开懐共醉酒贤圣得句寜论诗父兄天赋君才行有用人言我拙坐无成登坛已拜风骚将谁敢区区踵孟明
　　家声赫奕继更生草圣纵横乱伯英邺下文章惟七子颍川人士有诸兄新诗写物无余态硬语盘空若混成吏隠一官聊戏剧他时勲业防承明
　　用韵戏赵贯道买妾并呈郑舜举王有之二丈
　　碧玉双簮两髻丫满懐春恨正萌芽停桡空对无情水倚槛谁邻解语花蚤与幽闺深领畧毋令狂客浪矜夸湏知三昧非凡手北苑知名第一家【时贯道买妾置舟中舜举有就茶求见之语】
　　次韵鲁尧卿病起
　　河阳桃李未成隂已觉栽培用意深病起暂同中酒味诗来还有惜花心养全浩气虹千丈瘦减清标玉一寻春待吾侪共行乐莫言无暇倦登临
　　一区聊寄古墙隂灯火萧条语夜深强对简编聊适意欲参佛祖问安心青衫有约还轻别白髪无期苦见寻咫尺佳时修禊事兰亭老笔为君临
　　代上时相生辰
　　国论盈庭正尚同唯公英畧与天通一丝不断千钧重九鼎重安万世功独见敻超流俗外先机端在笑谈中际髙极厚知难报愿辅熙朝到不穷
　　中兴事业耀无前明圣相逢运半千尽纳有生归礼乐全提鸿化入陶甄八风自转成天籁五纬更调祚有年体物形容劳颂笔浪云无象岂其然
　　春光先向陇梅归正值崧神降岳时孕秀直疑天地相输忠唯许冕旒知八珍锡燕宫厨送百两传宣使驿驰盛事逖闻千载后鲁公防服效儿嬉
　　武定文明过十秋光芒无复见旄头身更万变心方壮位极千官宠更优贺厦阻趋丞相閤分符假守子陵州长生不老何湏祝元是丹台第一流
　　钱使君知原生辰
　　天眷中兴瑞玉麟果闻崧岳为生申逢迎圣主千年运领畧东君五日春济世丰功铭鼎鼐传家清徳冠簮绅仙风道骨应难老曽向瑶宫侍帝宸
　　十载幽居安緑野一麾出守拥朱轓华堂不听红儿唱净几唯闻黄妳言庭下芝兰方鼎盛胷中梨枣已长存梅花欲报和羮信故遣清香到夀樽
　　上梁尚书生辰
　　破晓霜晴快活天少防光彩焕台躔来从紫府飞仙窟生作皇家间世贤勲业定应铭鼎鼐仪容端合珥貂蝉外家旧事今重覩又致升平五百年
　　一麾卧治镇江邉芳草还应梦恵连十载从班聫玉笋六城课最用蒲鞭依刘曽识尚书履借冦难私刺史天共徯公归縁底事嗷嗷四海望陶甄
　　上苑春光一夜回和羮消息报江梅促装旧事追曹相折桂新荣付老莱千里颂声形鼓吹万家和气入樽罍明年此日趋黄阁待防传宣押赐来
　　陈镇江生辰
　　协气盘空兆吉祥挺生英杰辅明昌依乘圣际风云久逰戏人间日月长落落词华天黼黻堂堂仪榘国辉光烟桡破浪来何事敬为宗盟一瓣香
　　力致功名上要途忠嘉屡奉玉音俞持荷久侍甘泉槖剖竹仍分刺史符抚字雅闻闲燕寝经纶先已定规模久虚左辖寜无谓天子畴庸正用儒
　　着物薫然一气和温温眉宇得春多腰黄眼赤浑闲事栁緑花红奈乐何旧事防经铜狄话佳词惯听雪儿歌一杯何以为公夀愿借长江万里波
　　立春日有感
　　剪防漫添懐抱恶簮花空映鬓毛秋流年旧事陈刍狗佳节新春报土牛里社浮沉贫可忍身名坎老宜休天髙难问平生意已矣冥心任去留
　　王有之见和复用韵二首
　　年来慵堕畏多愁怕见羣才得意秋题柱敢期乘驷马隠端欲舍蜗牛既成春服聊歌咏拟赋闲情且罢休漫道无心闗节物杖藜时为好山留
　　小雨冥冥暗市楼无聊一日似三秋穷愁顾我堆千斛健笔期君回万牛语恠未应书咄咄身闲底用赋休休晓来春到西窓外唤梦一声黄栗留
　　髙师鲁以诗求鹤膝杖且有诗坛寻盟之语戏次其韵
　　莫将好语趂时名寳唾聫篇得我惊酬唱蜂腰徒自苦弃捐鹤膝太无情故人何止十年别上座曽同千里行散策寻幽江上路何时归践白鸥盟
　　荣枯宠辱尽强名老去无堪只自惊尤物端能乱人意麄官安得有诗情暂凭竹杖聊相谑敢对金樽畧放行果向诗坛寻旧约心如江水不湏盟
　　客舍春晩
　　晼晚春归婺女城轻隂浅緑绕长亭禽声劝客年年恨草色随人处处青为米未容陶令去餔糟敢笑屈原醒诗成错莫浑无事满院杨花昼掩扄
　　又次韵冯文度春晩二首
　　花梢踈雨下巫阳酒靣新鹅拂嫩黄老去光隂春苦短闲中气味日偏长方塘水满丙鳞跃故垒泥空乙羽忙剩作篇章酬节物忍令相背去堂堂
　　春到穷檐分外和典衣日日饮无何未陪蜡屐寻幽乐已觉诗囊得句多颇喜醉乡无畔岸从教平地有风波脱巾露顶君休问倦客尘冠底用峩
　　题义乌县绣川驿
　　湖漾晴波万叠秋山攅逺翠两眉愁一川暝色烟欹柳千里寒光月满洲直恐断堤横北固定知絶景冠东州尘缨欲濯沧浪水愧见沙头双白鸥
　　再过绣川驿
　　霜林病叶日凋残更觉平芜眼界寛天外碧云山共逺堦前明月水争寒愔愔夜气侵肌骨戢戢诗愁入肺肝欲去自怜心未惬为君满意更重防
　　永嘉旅中
　　小雨凄风酿早寒行厨萧索酒壶干抄书时自嗫嚅语把菊谁同仔细防收拾梦魂归枕上扫除愁思寄毫端家山只在一帆外望隔烟峦漫倚栏
　　盛暑宿集福院晚风雨大作
　　火云烧天天为髙畏日烁地地欲焦舴艋浮江线溜澁招提税鞅烦襟消风声聒聒閙山阙雨脚霏霏转树腰猛省奔驰竟何事此心寜不愧渔樵
　　甲子歳除一夕梦与先子论诗有云未能免俗犹听防无计为生只送穷此吾顷年诗也汝亦得之否某曰己在家集中既觉泣书二章
　　惊风急雪不胜寒苇索桃符歳事残里巷杯盘喧半夜儿童灯火守更阑年催老色归须鬓诗引穷愁入肺肝无复斑衣颂椒栢只将泪血洒毫端
　　昔年浩气许谁攀诗礼趋庭侍燕闲但喜新阳更旧律岂知斑鬓改朱顔时挑短烬倾蕉叶独拥寒炉炷博山不见诗翁送穷处空留膏馥在人间
　　再次韵
　　畏途忧患饱相谙火芋何当问懒残每觉愁来诗思苦更因老去壮心阑年光背我捐鸡肋世事甜人嗜马肝拨尽寒炉残漏永已知春驭到林端
　　扰扰胶胶度嵗年只应今夕暂休闲又闻玉烛更新籥那得金丹驻旧顔是处碧烟闻爆竹谁家红玉拥頽山挥毫不作惊人语句法由来似梦间
　　庚申日戏题
　　多情节物苦撩人用事葩华巧鬬新老去唯愁添甲子年来不独畏庚申身闲淡淡心机静梦好齁齁鼻息匀政使三彭肆簧舌氷壶贮月本无尘
　　次韵李元老柬王令周簿喜雨
　　阿香破旱用功深更遣新凉入素襟曝日已通贤令意望霓聊慰野人心水添浅瀬征帆穏云掩残阳古树隂洗眼防君调燮手一同先已荷商霖
　　山色云容泼墨深随车甘澍湿衣襟神龙应祷方施力虐魃为殃漫有心洗出筼筜无滞暑养成防防有余隂他年徳政君湏记能遣骄阳化作霖
　　次韵马仲元推官贺五马喜雨
　　甘澍随车未足贤商霖小试涨晴川溶溶旧緑低蝉柳聒聒新流响露田刈熟腰防争满载叩门乞粟不论钱老农岂但歌襦袴尽道今年胜去年
　　次韵喜雨兼简彛老
　　此身阅世一浮沤无地安巢拙胜鸠击节闻君歌喜雨裹粮知我廹填沟凉宵自足庄生梦丰歳仍寛子美忧遥想髙人禅寂处娟娟窓竹不胜幽
　　次韵喜雨
　　雨气侵人襟袖凉诗愁恼起沈东阳诘朝秧马催田畯昨夜雷车动阿香鸠妇岂知忧旱去商羊聊亦为时忙芙蓉秋水湏佳句妙意宜搜到茫
　　次韵陶防道喜雨
　　环佩来从十二峯飞防清道驾丰隆已占月魄离星次欲采民謡咏雨蒙健笔输君三峡峻新凉许我一樽同豚蹄斗酒无多诮神报邦人亦已丰
　　次韵陈季陵主簿秋雨
　　一雨庭芜便许凉扫除旱魃化骄阳防添逺水罗襟润已觉踈苖玉粒香乐嵗可期寛吏责谫才无取为诗忙萧萧枕簟偏宜睡梦入华胥正茫
　　客舍久雨无酒戱柬沈泰叔
　　秋来泞淖防曽干旅邸盘旋寻丈间拟仗神功击阳石却疑天漏类隂山已甘从事经年别未放管城终日闲欲课新诗强消遣客情无頼语还悭
　　次韵
　　莫讶经旬笑语干谁令挿手斗筲间长篇险语懐东野俗状尘容愧北山车马无堪泥淖滑蛟龙不放水云闲翻思九夏无涓滴天意何如向日悭
　　次韵陈季陵覔酒二首
　　西风曽未入梧楸已有骚人怨凛秋草赋未为伧父语破愁宜召麴生谋君方负笈金陵去我欲乘桴沧海浮后夜月明应好在一樽能为辍行不
　　山逺谁怜眉黛愁水明遥忆眼波秋久抛大白犹闲事却对短檠真拙谋楚佩纫香尘未暗巫云赋梦语多浮扊扅政恐闺人怨曽效当年拥髻不
　　次韵刘伯瑞覔酒
　　贫病相仍坐拙方敢将斗酒博西凉自怜里巷栖迟久倍觉樽罍气味长玉斚交飞君有约红裙共醉我何尝一樽聊慰相如渴要听歌声过女墙
　　谢汪汝平送酒
　　尘土侵陵老瓦盆胷中磊块与谁论闲披黄巻欲欹枕忽有白衣来扣门和气醺人红緑浓香破鼻典刑存倒罍彻底清如水不比春江帯雨浑
　　汝平诸公见和复用韵二首
　　鹅黄快泻映金盆白堕湘酃岂并论酩酊不妨寻醉侣鞠躬底事入公门杯觞往往陪嘲谑笔札时时荷记存指日防君乘障去好将韬畧靖羌浑
　　新诗敏防雨翻盆樽酒何时与细论拟把铅刀侔巨阙却慙布鼓过雷门天心月脇形容遍春蚓秋蛇体势存但得唱酬为老伴此生道眼未容浑
　　再用前韵三首
　　刺头底事向胶盆沉湎应从通率论人世百年都是梦醉乡四逹总无门颠狂自索形骸外酣适寜知礼法存日饮亡何真得计袁丝由此脱全浑
　　堕地何劳顾甑盆事同电往不堪论归休我愿白驹谷登用君宜金马门气习肯随流俗变笑谈如见古人存词源清彻如甘井愈汲方知愈不浑
　　陶冶无心瓮与盆等闲妍窳意难论年光未易留驹隙世事唯堪隠鹿门久客思家华髪满小儒忧国赤心存江山还有新亭叹痛惜伊川化陆浑
　　别墅芍药盛开沈公辟有诗见嘲次韵代柬
　　谁为东君得意忙尚留红药殿羣芳脸霞得酒生朝晕衣翠笼纱弄晩妆賸馥倚风来蝶翅残膏和露到蜂房惜花极力搜佳句瘦损东阳笑沈郎
　　翰林忆昔咏孤芳自合移根向玉堂贵客亲陪天女手侍臣应帯御炉香花前未许退之醉江上空嗟子美狂一夜殷红飘落尽不堪寂寞对霞觞
　　次韵艾慎机县庠蕉花
　　蕉心擢秀占文庭润沃偏宜雨露声已向杏坛新表瑞莫嫌花谱旧无名决科此日先幽防记异他年见史评况有能诗贤令尹直将美事付羣英
　　艾以诸公雌黄其诗意殊不平戱用前韵
　　载味君诗字字新方知后实称先声文章素号五经笥姓字行添千佛名赵璧有瑕虚指示隋珠无价妄讥评官闲聊戱管城頴小草银钩乱伯英
　　次韵苏守金橘
　　孤根移植自秋山长养潜私刺史天青女染成金色浅冯夷剖出蚌胎圆慙非甘吉曽同传耻与杨卢议并肩况有词章传乐府佳名从此入新编
　　白菊
　　千芳百卉正凋零喜见东篱粲玉英粉靣真能延月姊檀心端不羡梅兄骚经岂为黄花作丹鼎应湏素液成勿讶开迟后佳节白衣犹足向渊明【抱朴子云生丹法用白菊花汁】
　　次韵梅花
　　得得寻梅已觉迟凭栏空赋惜花诗流传逺信人千里漏泄春工雪一枝照水丰容妃子浴傍山瘦影伯夷饥最怜清絶牵情处月落参横画角悲
　　冻合千林暖未回一枝先见腊前梅寒溪淡月凭谁赏冷蘂踈香不自媒頼有此君为伴侣畧无凡卉作舆台欹危百折江头路应为多情得得来
　　镂玉凝酥若未匀南枝髣髴露天真横陈月下无双影占断人间第一春屈子浪吟兰畹佩韩公羞卜杏花隣广平见谓心如铁翻学髙唐草赋人
　　爱花长苦恼天君政恐因花赋洛神江上风霜方破腊岭头氷雪已回春故人逺信来千里浪蘂凡香隔一尘天与孤髙超世俗肯将賸馥乞蜂臣
　　次韵刘敷言新鴈
　　倦飞聊复下江湖此去衡阳万里余阵合鱼丽司马法字排草圣右军书随阳度塞身良苦避缴啣芦计已踈一抺参差无乱序似闻衙皷列羣胥
　　观曹夀卿上舍诗轴题其后
　　君诗字字敌双南直把骊珠取次探李杜盟寒谁共主曹刘机浅不须参囊中句好縁多爱天外心归计饱谙读罢长编如隽永自然齿颊帯余甘
　　欲观骚雅继周南虎子应须虎穴探策蹇冲寒将类贾避堂舍盖愿同参书能泣鬼世谁信诗解穷人我自谙但得低头拜东野此心依约已先甘
　　旅中有感复用前韵
　　擿埴凭谁为指南囊空羞澁不容探年光有限堂堂去世事无心细细参故旧白头惊未识比隣青眼喜相谙此生自断何须问荼苦从今等荠甘
　　戏徳秀防道
　　小槛新篁脱箨初依然数轴壁间书已无尘落清声外空有香分素手余古狱寃销神劔去髙堂梦破晓云踈圜扉只掩青青草门外应无长者车
　　使君馈食戏少防教授
　　朝来食指非常动果报兵厨已割烹醇徳且多从事酒珍庖特异小人羮虎头食肉方灰念羊脚蹴蔬应震惊归遗细君真得计随縁灯火任卿卿
　　还余朝纲杂编
　　胷中浑浑乏新竒虚辱熊罴百万师较艺昔尝穷五技还书今复堕三痴退飞颇愧一为甚尽锐那知再愈衰自计抛书无复用缄题重寄仲舒帏
　　偶书
　　诗魔大抵解穷人到得人穷句益新笔下自惭无好语眼前底事最清贫草天禄书窓冷涤器临邛酒市春自古才髙多命薄区区何必论钱神
　　戏效连珠叠韵体
　　泝流迟澁顺流轻石岸﨑岖沙岸平髙树影藏低树影前滩声掩后滩声飞禽飞去语禽语归客归休行客行望断谁怜魂欲断诗成转觉梦难成
　　戱题酒肆
　　一气无私万物春小儿造化果能神鸟啼花发遽如许酒病诗狂那厌频倒着敢期山简醉典衣谁计少陵贫上林五柞他年赋姑作临邛涤器人
　　夜雪
　　书帷夜雪耿无眠晨起犹禁晓日寒旋见软红生野水似防寸碧出遥山诗成已觉风生座饮散俄惊月满鞍梦破小窓依约态浑疑暮雨楚台还
　　挽处士乔公
　　姓氏详闻月旦推典刑尚可一斑窥义髙诺重人皆仰劵失金存自不欺富贵浮云曽唾去死生幻泡独先知一经教子隂功逺印绶累累防异时
　　挽提干赵君
　　识君童稚过成人旋见从师学日新一举文塲收隽誉十年仕路固清贫豪添徐邈中贤兴瘦减相如病渴身好善如顔还短折伤哉命也重悲辛
　　挽张世英母夫人
　　异乡萍梗寄生涯朝露俄惊叹落花蒿里歌传风正惨萱堂香冷月空斜魂归故国三千里地卜髙原一万家明日送车应击毂不堪阁泪听邉笳
　　七言絶句
　　岩桂饷郑舜举戏笔代柬
　　天香薰透辟寒金拂拂鹅黄汉额深多谢西风唤幽梦径随秋蝶到踈林
　　折得天葩满袖香小窓寂寂伴凄凉何如乞与文园客瑶髻斜簮试晚妆
　　再次韵
　　翠葆低笼衣缕金恼人风味在秋深不縁月窟移仙种安得尘寰有桂林
　　天恐花神漏泄香故教醖酿待新凉丹铅不御丰容浅一洗尘凡时世妆
　　次韵徐庭珍春日杂言十首
　　溪风嫋嫋素涛翻兀坐书帷怯悄寒老去见春如梦寐此心底用倩人安
　　身如不系一虚舟入眼江山总旧逰视昔视今俱勿论且凭从事到青州
　　燕雀经营竞短檐未容蝶梦到花前吾生防阅春荣谢自叹如蚕已再眠
　　扰扰胶胶且罢休防栽奴橘满汀洲但教方寸无余事不必林泉学枕流
　　轻隂醖酿勒花天节物撩人接禁烟沂上未成曾防服杖头聊挂阮生钱
　　沉酣蠧简不知春庭设雀罗谁扣门拄颊防山无限意隂晴变态异朝昏
　　卉木争供众妙薫春工试手为裁成纷纷落蘂莺邉雨寂寂逰丝燕外晴
　　幽花野蔓竟谁栽傍水盈盈一笑开防许逺携吟笔去未应空掉酒船回
　　冶叶倡条过女墙依然还作故园香雄蜂雌蝶无聊頼尽日颠狂有底忙
　　小儿造化本无心孰为芳时作主人唯有丹青留得住好令昌軰冩花真
　　次韵陈季陵元夕
　　山城灯火欲黄昏湿雨踈梅暗小园回首武林行乐地太平风物似开元
　　归休无頼曲眠肱扫尽繁华只一灯冷淡生涯吾旧物前身疑是小乘僧
　　顾我每为惊座客如君真是谪仙人相逢不作寻常语一笑同酬惨澹春
　　李倅生辰
　　伯阳飞御上层天继世云礽尽谪仙炯炯方瞳真夀相不劳颂祝自长年
　　心览冲虚厌物波樽前肯听雪儿歌能捐伐性婵娟斧不必樛枝号养和
　　文章浩浩若江河锦槖嘲吟得句多政恐丝纶湏大手竚防三俊在銮坡
　　挽奉议刘公度
　　英誉当年蔼上庠谈经肯羡解颐匡才髙不第空嗟惜一命聊为末路光
　　平生学术在斯民蕴积渊源百未伸邉障掾曹聊小试一城恵爱已如春
　　风鉴髙明世少双衮荣挞辱擅雌黄湏知柱下书言手元是东床坦腹郎
　　挂冠神武赋归欤旋捧恩纶赐佩鱼谁谓桑榆将暮景骈来庆事萃门闾
　　过冯公岭
　　整促篮舆破晓晴岚光滴翠夹衣轻日窥青嶂防中出身在白云深处行
　　陈公藻覔笋仍许作包子
　　玉版禅师来应供锦绷稚子敢分珍并包更籍桄榔屑风味悬知定可人
　　晩春道中四首
　　簿书丛里掣归身万树浅緑匀试向小园寻落蘂慇懃拂拭覔余春
　　归涂检防物华非黛色随风上栁枝扑扑晴香恋芳草却疑春去未多时
　　纎秾扫尽换清隂便有南风欲荐琴漫道仙葩归阆苑小儿造化本无心
　　芍药无香燕有雏绵蛮犹苦劝提壶直湏强作留春计烂醉黄公旧酒罏
　　回文二絶
　　春晩落花飞借草月明惊鹊堕栖枝人归望濶江天暮梦断愁深夜漏迟
　　衣沾暗泪香凝怨锦织新诗逺寄愁围减帯销红玉瘦粉慵妆浅翠蛾羞

