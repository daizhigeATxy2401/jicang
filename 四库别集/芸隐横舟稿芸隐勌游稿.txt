　　钦定四库全书　　　　　集部四
　　芸隐横舟稿　芸隐勌游稿　别集类三【宋】
　　提要
　　【臣】等谨案芸隐横舟稿一巻芸隐勌游稿一巻宋施枢撰枢字知言芸隐其号也丹徒人嘉熙时尝为浙东转运司幕属又尝为越州府僚横舟稿首有嘉熙庚子自序一首勌游稿前有丙申自序一首考其纪年勌游稿当成于横舟稿之前而原本以横舟稿冠其集厉鹗宋诗纪事亦祗载有横舟稿而不及勌游盖以横舟篇什较多故以为主而勌游稿特从附载之例也宋人编江湖小集已收入其诗此乃其别行之本集中有漕闱掲晓后述懐一首盖当时曽举进士而未第者其自序称萍泛不羁每多感赋至市桥见月之句若有悟解今考其见月一诗所云楼台叠翠绕清溪浅澹云边月一眉行到市声相接处傍桥灯火未多时者亦属寻常赋咏并未见有超诣之处不知何以矜诩若是至其他登临酬赠之作虽乏气格而神韵尚自清婉在江湖诗派中固犹为铮铮佼佼者矣乾隆四十四年七月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀








　　芸隠横舟稿原序
　　枢丙申冬趋淛舟官戍小泊崇新门外傍河依栁髣髴家居刳剡之余时作一二解殊自适丁酉郁攸挻变塲地焦土转徙不常修缮御前诸营投身竹木瓦砾中奔走不暇及渉笔氷幕尘埃益甚经年仅得十余篇非曰忘之势也戊戌秋捧檄东越凿石障江因登蓬莱挹秦望探禹穴访兰亭上防稽中峯谒阳明洞天山川之秀陶镕胸次间唫一聨自谓可意故所得最多已亥春旋幕董筑江隄清事始尽废矣尝观银涛万叠瞬息去来翠山防空逺呈露非不以是发雅思而动雄心而无一语及之者亦势也嵗晚坝岸成枢秩适满裒集旧作共百二十题先正诗云野水无人渡孤舟尽日横与枢官业偶同遂命曰横舟稿嘉熈庚子元日枢书



　　钦定四库全书
　　芸隠横舟稿
　　宋　施枢　撰
　　轮差祝圣所拈香
　　瓣香来谒玉晨宫月在觚棱绛阙东转向御街西畔过朝天万马正匆匆
　　防度来防防赋诗又因将命到灵芝三呼祝了君王寿偷眼湖光立片时
　　至日谒庙吴山见日初出
　　曦龙浴海上扶桑云表辉芒烛万方史馆缤纷书瑞色禁城奕煜鎻祥光从知绣线添红影独喜丹心向太阳节里官闲无一事谛观易道静焚香
　　宇傍河髣髴家居
　　合是清溪近处居在官却与在家如桞风拂岸时鸣橹梅月横夜读书休问舟闲无唤渡须知水到自成渠俸钱已足供薪粒比着箪瓢尽有余
　　昨夜
　　昨夜阴风刮地鸣乱敲纸梦魂惊壁寒剥落泥成片屋老漂摇瓦作声野市霜明人迹险官河水冷客舟横飜思带甲眠戈者何幸唫身傍帝城
　　月夜忆梅花
　　夜深寒月照纱忽忆林逋处士家鸥鹭正眠烟树冷不知谁可伴梅花
　　生朝报恩夜醮
　　绛节翩翩七寳车謡歌飞上玉皇家鹤坛月冷天风静开尽碧桃无限花
　　菊潭赋小睡香次韵
　　兀兀蒲团万虑除定回寒月满康庐幽香自有禅心防春不相知亦任渠
　　夜闻城中箫鼔
　　箫鼔喧天竞看灯都民应喜见升平芳心自不同年少细嚼梅花坐月明
　　和东圃郑震见寄
　　薄宦来京洛相逢乆更亲丹心期爲国白髪易催人月冷乌惊夜霜明鸡唤晨吟边频自感还染九衢尘
　　题桃源图
　　山中与世不相关鸡犬桑麻尽日闲傍水桃花春烂漫误传消息到人间
　　和菊潭玉泉韵
　　不是灵源透碧虚可容六六化龙鱼讲经人去前湖暝翻手爲霖自有余
　　酬畴赵鑪夫投赠
　　谋生百拙世无如嬴得心清剰读书薄宦喜从京国路闲身还似野人居济川事业归商傅献赋声名羡子虚嵗晩且留梅作伴吟边月冷一枝踈
　　仲孚嵗晩书懐因次其韵
　　终有徴书访绮园心期独向老天言物情已逐东风转未必全归野烧防
　　端平除夕
　　宦逰来此亦随縁过了新冬又餽年今夕桃符犹自写明朝柏酒让谁先但令世道皆平地此外身名任老天春与诗家如有意早传清梦谢池边
　　嘉熈元日
　　先春一日纪正元熈号初更气候暄万象光随黄道毂千官班凑紫宸门梅迎霁色来底栁挽和风到水根但愿时平年事好升沉有命不须论
　　立春
　　彩胜飘春上鬓蓬倚栏一笑问东风青青栁眼梅花面才染阳和便不同
　　雨后道间见红梅
　　都境界玉堂身轻袅湘裙歩晓阴昨夜雨肥添酒晕红情染得十分深
　　盆梅
　　白玉堂前树谁移此地栽看教清意足唤得艳阳回舞片疑云堕留香带月来只应标格好独爲嵗寒开
　　春雪
　　腊里霏微未许多春来舞片却交义混成天地皆同色防染园林尽着花岸迹云凝迷去鹭屋头烟暖见饥鸦东风毕竟能融化不放寒澌氷【去声】栁芽
　　再雪
　　投晓又飜飞春风亦被欺须知寒彻夜胜似腊残时艶粉同梅落轻花替栁吹浑然成片玉冻合在前池
　　显龙首图
　　变化成来体势髙坐令幽思起云涛春雷一鼓惊头角碧海风轻滚綘桃
　　落梅
　　粉香销尽骨犹清望断瑶台转有情便是百花无此分看看事业到和羮
　　桃花
　　武陵人去水横陈独向都管领春日暖风轻尘扑面刘郎空老苦吟身
　　宿接待寺
　　梵境忽巍峩门前对市河有心誓愿于此接经过郭近人声杂檐髙雨气多规模逾百载犹説喻弥陁
　　宿龙泉寺【有葛仙丹井】
　　既济功成列左余波犹作世间泉苔荒碧甃龙宫寂庭老梅花月在天
　　横渎岸边梅花方开
　　雪染梅花倚道傍亭亭野水弄幽芳东风似赏孤髙意未许飘零一片香
　　双路
　　王命驰驱不敢轻文书要覈去来情青山歩歩生幽意碧涧悠悠趂逺程春浅禽声犹自小泥酥马迹正宜晴地名见説名双路便舎﨑岖就坦平
　　实际前睡香
　　瑞锦窠应对锦郎谁将灵种到幽坊山深月冷梅花老压尽羣英是此香
　　石桥接待
　　当年立雪直齐腰宗防流传到石桥风急寒灯影逺踈梅无语夜芗销
　　手笔华严梵笈新更开寳地接迷津一声金磬人初静月照空山草自春
　　闻寺中晓鼓
　　灵鼍一鼓振潮音征梦迢遥枕畔闻语断频伽天正晓松风吹散满山云
　　跨水道间
　　店舎縂迢遥山深转寂寥看鸥临逺水下马过危桥晴雪林间少春风野外饶此行爲王事旅食任萧条
　　峮山舗
　　未説路行难山深分外寒晚村林隠寺春磵石鸣滩薄宦曽无补劳生敢自安羽书虽较少备御莫教寛
　　杏塘
　　境接江东界邮程是杏塘雨喧茅屋小泥滑草桥长旷野人稀少平田水渺茫半生逰歴地未若此荒凉
　　四安梵惠藏殿【记云曽经兵火不能焚法轮自转】
　　刼火不能焚空中转法轮风霜鸱殿古金碧贝函尘物本由成人言不壊身却怜无问者遗迹竟成陈
　　上司谏曹先生
　　声名满世重于山果见延登左掖班天子虚心求国是先生着手济时艰要看出处诸公上只在精神一转间前此极言虽引去安危理乱正相关
　　池萍
　　一番雨过一番多间挟晴风涨緑波桞絮吹残防迹在谢池防防是阳和
　　分赋杨花【曲字】
　　纎腰睡起芳情足谁道春风浪拘束日暮天涯细草多轻风误入阑干曲
　　雨吟
　　园林緑尽合清和犹有余寒在薄罗防缕清风春别栁一庭苦雨夜鸣莎人于生处穷通定事到难时感悟多水上浮沤频起灭看来物理总由他
　　夜坐有感
　　不爲名所累应是得安居客梦方知幻身谋反似踈风髙秋塞逺雨急夜虚犹望収来效频翻旧读书
　　送黄溱逰金陵
　　六朝多旧事谁与问江山我亦身重到材踈语竟悭燕归秋巷静鹭去晩洲闲健笔无轻赋前贤辙可攀
　　酬山月江与投赠
　　帝里风光好随縁适宦情却居城郭外不杂市防声水国霜天冷梅庭夜月清正惭无雅韵敢説到诗名
　　失题
　　竹篱茅舎本相安谁与移根入画栏尽道重帘妨暖日踈枝郤得防春寒
　　风标夐与万花殊可有尘埃染得渠把住琼枝相晤语只疑身在玉堂居
　　和陆明叟
　　了无闲事上眉纎一炷清芗静昼帘造化自从回暖律芬华顿转穷檐轻风度桞春情薄细雨催花土脉黏所愧微官相束防何因共访酒家帘
　　夜听雨
　　一炷夜香清挑灯听雨声虽然添客梦却可助诗情泽沁兰心重泥酥笋角萌山行频有约日日候晴明
　　破榴
　　蜂殻盈盈万颗珠润于玛瑙浸氷壶吟心先【去声】自清如水嚼了寒霜骨更臞
　　登应天塔
　　云级涌青防金鼇载寳轮地髙心自逸天近足无尘图画千峰晓楼台万井春三生许元度曽此证前身鳗井【在应天塔后罗汉堂旧闻有泉透海后爲妇人所秽今枮涸矣下即濮邸园庙】
　　人言此井有灵源潮落潮生透海门陵谷未须穷变易朱廧里是濮王园
　　大能仁寺【山门八百余年戊戌秋震于风雨】
　　规模应甲刹殿阁拥金僊嵗歉炊烟絶城低野色连客僧皆散去主者独安眠成毁难逃山门八百年
　　留滞
　　何期踪迹乆迟留行止于人自不由梦境固知空似蚁生涯却笑拙如鸠碧涵一镜晴天濶翠涌千峰宿雨収从此公余须杖屦未应草草度春休
　　晓寒
　　曲曲屏山忆梦中峭寒成阵入帘栊宿香销尽金猊冷一树梅花怯晓风
　　晩思
　　客思悠悠幸自安亦因吟事可相寛小过了廉纎雨细与东风説晩寒
　　用明叟韵并寓山行未成之意
　　乆客住兰亭心同晋水清忘机盟宿鹭伐木听雏莺物亦知人意春宁有世情幽寻空作计一夜雨连明
　　苦雨
　　何期一雨成三日约客行山竟未能春到分时阴不解夜当深处气犹凝檐低卷箔看飘洒础润添香散鬰蒸想见故园梅落尽和羮消息又堪凭
　　雨中用雪坡韵
　　无计酬春独有诗倚栏终日候晴晖东风渐属新桃李帘幕深深燕子飞
　　雪坡以雨阻行山有诗因以次韵
　　爲欲看山助眼明频占鹊喜报新晴春光已过三之一尘世难逢四者并诗酒深情殊未适肴蔬薄具亦频更终来不似西湖好晴雨皆堪傍栁行
　　月丹和鹤庄韵
　　灵种飞来鹤顶红谁云九转有仙功广庭曽侍东风宴留得霞杯照晩丛
　　禹庙
　　且要尽清懽须知一出难人因晴后喜春到水边寛栁长官桥媚梅飘客袖寒荒祠存禹迹得得又来看
　　镜湖一曲
　　天与平湖老贺郎春波依旧染晴光可怜千载风流意付与租符晓夕忙
　　用雪坡春色韵
　　才出城门兴便浓晴光野色两俱融栁方染得三分緑桃已熏成一片红山涌林峦荒寺隠湖分港汊小舟通相携各自论年事防度春风上鬓蓬
　　用梅溪镜湖韵
　　畆镜中分沧波杂断云向来官里赐今属野人耘懐古天难问贪吟日易曛羽衣遗传本起诵想余芬
　　天基瑞应宫【旧毓圣地】
　　金碧耀琼庐天开绕电区乌流周室瑞蛇断汉家符石井腾曦驭瑶坛布斗枢愿将皇极福敷锡徧康衢
　　送东浦张应发归永嘉
　　客里偶相逢襟懐亦偶同对梅吟夜月折栁问春风子勿言浮梗余方笑转蓬归程惊雁荡得句附邮筒
　　碧桃
　　月浸虚庭夜未央一枝静对白云乡三生自结都约来伴踈楳到玉堂
　　一春屡有阳明之约雨輙尼之将旋幙侍外舅来防茩二羽衣一能参上道一能知大丹竟日留话喜赋二觧时清明日也
　　防有行山约山灵圣得知仙家宁易到尘世亦何爲草润非烟石花流止水池不晴还不雨正是卖饧时裂石未尝关毋将俗眼观虚中元有受造蕴亦何难羽客能谈道云房识丹只应仙有分风响歩虚坛
　　道间见桃李花
　　东风到处竞繁华不问穷櫩与大家垂栁丝中深院宇隔墙时有出来花
　　龙瑞宫侧访仙姑不值
　　轻红片片落桃花刘阮空迎紫鳯车石洞有天元不闭何须流水覔胡麻
　　送妻叔归栝
　　此身元是客还作送行诗笑语如今度绸缪似旧时买船春载酒剪烛夜抨棊烟雨楼前景图来慰所思
　　出西门寄呈外舅姑
　　自从依监宅不似【阙】时亲义重难爲别情同乆更真一箫思去鳯双璧倚灵椿只等中除报相迎辇路尘
　　唐园【内人朝陵此园供午顿】
　　幽居已似水中仙更有亭台在屋边拟作小图难画处一年两驻内家船
　　苑寺【宋江淹旧宅今山门扁爲江寺寺前桥驿驿中井皆以梦笔名酌水凉甚】
　　此是词人宅名因后世传驿中存废井桥下驻归船一梦空尘迹千年尚福田笔灵应賸馥试爲酌清泉
　　祗园寺许询旧宅有戚公水
　　应天曾建塔又此结精庐释氏縁何熟诗人念揔踈壁荒遗画水僧老学医书笑我重来者经年不定居【去年防木白洋曽居此寺】
　　奉和翁送别
　　爲説吟边事曾陪防笑频自惭无韵者敢对有名人雨洗秦山晓波明镜水春匆匆还别去芳草正如茵
　　萧山望城中遗漏
　　见説天文变频占太史台但云星犯月不料火爲灾昼夜看烟灭逢人问讯来丹心勤恋阙东乡极裴回
　　唤渡旋幙
　　半载蓬莱地相携只是诗心懐丹鳯去梦与白鸥随俯仰俱无愧勤劳必有知归舟平似掌天亦念孤危




　　芸隠横舟稿
　　芸隠勌防稿自序
　　余下壬辰第始学诗间吟殊未与意合甲午往来锦谿或自家山趋京城萍汛不羁每多感赋至市桥见月之句若有悟解及乙未秋入呉摄庾台幕丙申防复过越访东甽先生唫又少暇日搜故箧得五言七言絶句可意者仅百篇题曰勌防稿嗟夫自三百篇以后无诗骚乃诗之变五言又骚之变余何者輙敢言诗然性嗜诗时发于机动籁鸣亦不自知其僭姑以识后日所学之进否云浮玉施枢书







　　钦定四库全书
　　芸隠勌防稿
　　宋　施枢　撰
　　立春
　　雪花风细拂春旗一色云边漏暖曦羣吏守文行故典长官书祝致新祠土牛底事遭身碎防胜随时把鬓欺争似野人闲可睡枕边掻髪自吟诗
　　感春
　　等闲羇旅欲归难又见蔬盘簇防幡九十日春从此始万千心事对谁言梅边粉坠寒香骨草际青归野烧痕且把一杯酬好景花风今日已翩翻
　　春前一日雪
　　厯头只有今朝腊犹雨霏霙满太虚六出试妆梅欲妬万花飘絮栁难如云凝惨送斾风舞欢迎青帝车始信春工多富贵便堆白玉满前除
　　春多日
　　春到谿山已近旬寻春犹自负深情爱闲长向梅边立趂暖时从竹下行若乏诗材无可借更嫌酒病有余酲筭来岂是因名利才有关心便不清
　　赠湖边栁
　　乱鵞黄拂晓晴天涯多少故人情游船空逐轻阴转半属春风半属莺
　　梦游径山值雪拥炉赋诗
　　雪天元自冷何况是山中【此聨是梦中句】双径冲寒雾千林战晩风室中人已定炉内火常红万事皆如梦谁知梦亦空
　　次蒙斋至日韵
　　试检清台厯黄宫气已回功名难强致嵗月任渠来雨迳犹存菊烟村可问梅爲贪吟有伴到此又徘徊
　　玉泉
　　水迹无増减从知地有灵羣鱼潜异窟一芥纳沧溟济隠新留咏超师旧讲经圣时调玉烛龙睡不须醒
　　老僧念佛
　　身世皆空境知空自不悲何须临暮日逐急念阿弥裴相安心际维摩懴罪时同归无有地明月在秋池
　　和菊潭韵题秋潭买山图后
　　身世如萍漫浪休机心谁遣误沙鸥从来风月惊人句即是湖山买屋谋访友定寻云外寺携壶须上竹边楼知音自有渔樵侣莫被人称第一流
　　对雪
　　怪得连阴不放晴直教飞雪试轻盈风回冉冉霓裳舞云暗纷纷鹤羽明大似梅花饶一出薄于栁絮更多情披衣端爲诗催起吟得诗成分外清
　　霸国祠【类説中有及临安县土地始末者城狐社防妄自依凭可愕而怒也及来锦溪因式是祠三肃而荐之以诗】
　　瓶笙惊昼睡此意有谁知蛙井成何事鸿图岂易窥一身虽戮辱万姓免疮痍茅土今何在惟存霸国祠
　　早起
　　早起看花露西风把鬓欺心清多在道梦好亦成诗过但思求己生无事皱眉功名縁底事到手却如迟
　　漕闱掲晓后述懐
　　画眉深浅与时殊肯向堂前怨舅姑自是吾侬多蹇薄可堪尔汝肆揶揄心知不是池中物眼独羞看屋上乌得防总爲身外事不如委命乐樵蘓【画眉事出朱庆余诗】
　　闻雁
　　飞尽沙田到水乡年年来往爲谁忙只贪月夜芦花宿不是将身傍稲梁
　　通真观【袁都録自号凝安御书扁其堂旧有桃源洞今踪迹湮没不可复考】
　　不到凝安二十年丹青一幅尚依然青牛已去仙踪逺却有山禽下玉田
　　桃源事已成荒幻那更形容学避秦欲访旧踪无处覔满山花落不知春
　　泛月夜归
　　短艇冲寒泛浅沙满溪明月浸芦花忽惊逺岸灯光发篱落萧踈一两家
　　溪市桥见月
　　楼台叠翠绕清溪浅澹云边月一眉行到市声相接处傍桥灯火未多时
　　寄寳藏璧天瑞
　　路转小桥东羣龙拥梵宫荇花明晚水莲叶向秋风匠斧应休役禅定费功笑他尘俗者客路每匆匆
　　夜寒有作
　　可怪轻寒薄短衾起来掻首傍灯吟百年易老风前鬓万事难侵水様心鴈呌云天秋渺渺虫鸣露砌夜沉沉朱丝自写无人识一曲寥寥太古音
　　入京
　　何期又泛玉京船行止于人不偶然寒力胜如前两夜世情熟似近三年只将兴味留诗里苦乏工夫到酒边万事看来忙不得只须委顺乐吾天
　　忆孤山
　　孤山不是逺只隔鳯城门争赏诗家句谁招隠上魂秋风林下塜寒月水边村拟待梅花发长吟酹一尊
　　小楼独坐用菊潭壁间韵
　　帘踈风入小楼夕阳衘鴈欲西流无人细説吟边事独有黄花共晚秋
　　别髙家店
　　独抱朱弦识者稀湖山与我独相知烟迷栁岸经行少月照梅做梦迟酒价寒髙谁与贳衾绵夜薄自多思归舟又值商量雪好似清溪访戴时
　　梦回
　　银漏迢迢箭缓传梦回月在早梅边小池冻合寒芦折应是鸳鸯夜不眠
　　马上
　　只爲谿山有宿盟两旬两度此经行马嘶险迳霜蹄滑鸥舞平沙雪羽轻豪气不从尘外减新诗偏向道间成梅花似有相迎意野水篱边数蘂明
　　读真西山奏疏
　　疆事从来不可凭谁令汉祖议和亲连衡休易从防説厝火当忧卧积薪黯在淮南谋自寝亮亡司马志方伸本强始见遐冲折信是经纶直要人
　　新月照雪
　　等是寻常月因添雪更明看他同様白与我一般清睡鹤应难认栖乌亦屡惊梅花仍有意相伴听寒更
　　雪晴
　　送腊终宵舞知春破晓晴烧防随草长霁色映梅清溜滴檐簮折氷开沼镜明夜如对月还又忆轻盈
　　对雪
　　谁使霓裳逞细腰随风尽日袂飘飖飞花却讶春将遍舞片还惊冻易销看熟似同鸥过渚兴仙刚道鹤冲霄吟成谁与相酬酢頼有踈梅伴寂寥
　　正月十四夜
　　羁防偶值上元时莲艶烧空照锦谿堂上珠帘如水浸庭前鼇架与山齐风传皷吹春声閙雨遏笙歌夜语低自笑蓬勤苦士何当太乙爲燃藜
　　新晴
　　寒寂寞度残冬接得春来雨又风芳思悠悠空自逺清防款款与谁同林梢淡抹烟初霁菜甲新抽土旋融多谢殷勤檐鹊舞数声足喜夕阳中
　　分韵春字
　　栁外莺声错唤人小楼唫苦不知春落花飞过秋千去一片闲情客里身
　　緑字韵
　　晓帐香销闲画烛梦回山断屏风曲轻烟细雨客情多南浦草随新涨緑
　　书事
　　闲时但觉求人易险处方知爲已深世事尽随流水尽白云自识古人心
　　所见
　　齐眉沉醉绮罗丛心事谁知付去鸿不惜千金留粉黛更无一语怨东风
　　闺思
　　帘底临鸾惜嵗华鬓云慵掠寳钗斜落梅香断无消息一树春风属杏花
　　涌金门外
　　栁丝舞困起炊烟罗绮相催欲上船贵治亦知春有夜暖沙还付白鸥眠
　　春夜赋小字
　　岸桐花开春欲老日断斜阳芳信杳东风不筦客情多杜鹃啼月青山小
　　再行湖上
　　楼台万叠照斜晖红褪园林緑渐肥艶是杏桃开过了春风吹到野蔷薇
　　小楼对月
　　京国谁曽念旅防闲情芳思两悠悠却因今夜栏干月引得春风上小楼
　　晩望
　　芳草迢迢客路长栁边吹絮燕泥香桐华折尽春归去犹倚危防问夕阳
　　再赋酬呉菊潭
　　酌酒酬春醉晩红谁知书剑两无功渔竿冷浸半丝月牛背闲消一笛风仙梦不随狂蝶乱家书只倩素鱼通友声更拟迁乔去底似人情较异同
　　覧镜
　　心到无营本勌防何期身又客王州匣藏青镜闲情薄衣染红尘满面羞风月防曽于我少波涛半是爲人忧故山幸自堪耕钓不必生涯足是休
　　牡丹
　　天然贵格镇羣芳细雨丛中试寳妆肯与乱红争国色日同柔緑挽春光玉兰倚困娇无力金鸭沉烟不敢香可惜承恩亭北赋苦无妙语告君王
　　留别诗僧
　　家山方缱绻客路复西东自念依明世谁令防隽功三杯桑落酒一棹栁花风别后诗应好吟成寄短筒
　　送春
　　相逢九十日彼此惜芳期折栁停闲骑嚼花吟好诗经年行逺别对景起深思日落不知处四山啼子规
　　懐友人
　　锦野重来已秀葽雨肥梅杏粉防销晚山四面子规呌晓树一声婆饼焦耐乆交当如水淡惯防身亦似蓬飘老莺不省春归乆犹自教雏学徙乔
　　后坞示璧天瑞
　　防年不到已公斋客里明知未定家生灭无边方共语满山春雨落松花
　　即事
　　暝色分烟上逺峯雨声断处又晴风寳香羞冷闲情逺落尽蔷薇一架红
　　檐玉鸣
　　晓风细响檐钤一曲云璈枕上闻梦断不知仙路杳鹤衔松露入青云
　　东天目【三潭之下有九溪之隔三潭之上有百丈瀑泉之胜飞桥之险涉深攀縁止到第三池上两池及飞桥则无计可观所以限仙凡也又有东西二井石室朝阳三洞黄冠厌人防覧不肯指引仅披荆莽题名朝阳洞中】
　　不辞险访龙潭潭底无穷碧似蓝乱石鸣滩谿过九飞泉防瀑堑分三虽然道士能相引不比樵人得尽谙怊怅飞桥无路到乗风应许御云骖
　　不谓山行得此晴有名胜处必须经玉田草满春无极石室人稀夜不扄自料俗情应厌勌谁知幽意在空防碧桃却似传消息一曲琼歌月满庭
　　西天目
　　苕水之源出此山地如邾鲁始跻攀三池浚泽髙冈上一勺爲霖反掌间着脚不知苍汉近无心直共白云闲何时结屋枕泉玉涤尽尘根学大还
　　题朝阳洞中【东天目】
　　一吸龙泉万虑清更寻古洞入柴荆桃花落尽春无路独许骑鸾上玉京
　　题至道宫云巢轩【西天目】
　　碧霄路底作生涯云亦何曽定有家月印天池心宇净水鸣环佩出松花
　　别天目
　　东尖森洞穴西目浚渊庭三日若爲霁羣龙亦有灵立依松作葢坐倚石爲屏犹憾归鞍急回头望逺青
　　闻西山讣音
　　夺到斯人处天心亦杳防嘉谋犹未罄直道信无灵四海方思雨中营忽陨星羣贤知孰附客泪欲飘零
　　芍药
　　虽殊桃李竞年芳色相惟应付梦乡纶阁曽看金缕艶蘂宫初试玉楼妆露凝深浅烟中泪日泛温柔雨后香幸蜀归来花正好可怜不忍看嫔嫱
　　天女霜刀剪亦难露红烟紫碧防干歩摇衣袂飘霞佩钿合钗梁间寳冠枝上任他无力笑灯前还作有情看采根若可苏民病始信无经载牡丹
　　玉蝴蝶花
　　芳意深深掩緑苔粉团香翅自裴回多应又恐春归早化作飞花满树开
　　小琼花【临安县斋山花一株四月盛开无识之者效乐天招贤寺花体以小琼花赋之或谓娑罗花】
　　合是孤根在广庭世间那得此云英霓裳一曲天香散惆怅瑶堦月自明
　　午寝
　　旧诗零乱满藤床緑映帘深一缕香午梦惊回槐国逺浮生消得防斜阳
　　道间
　　一溪新緑涨晴沙傍岸踈篱八九家桑叶又抽麻正长緑阴深处响缲车
　　再观钱庙
　　荒碑五丈藓生花飞防巢梁壁缀蜗华胄遥遥天下满不知誓劵落谁家
　　墙外竹
　　森森新竹亚墙屛箨解余班粉泪零幸入诗家穷相眼可能不爲此君青
　　题鹤林丈室用俞紫薇韵
　　物我相忘付入还【坡诗】偶来琼馆扣霞关玉峯自有三生约【玉蘂花事】尘世真同一梦间华表风清丹顶去缑山月冷碧笙闲当知象外机无息肯羡黄金系九环【欧诗】
　　五到洞霄兼似冲妙
　　多谢名山不厌人五来此地着闲身泉声带雨驱烦暑空翠萦风絶防尘金鼎火能知应候玉壶花自占长春何时许证三生约乞借烟霞与卜隣
　　杨蟾川鐡佛普度防【甲午冬】
　　重阴九垒防曽开广布阴功亦异哉八景定中朝十极五云深处步三台烟腾緑字鸾初下月照黄坛鹤未来去地一珠如黍米天人竞凑郁罗台
　　炜煜神光烛素屏苦魂蒙度语堪听但知实相皆非相自证无形入有形火炼亦鑪超上景水流华沼荡寒庭功成试问谁能似元子真人旧典型
　　夜泊黄湾
　　移近黄湾泊短篷野云垂地一溪风渚香吹散荷花雨防防流萤出苇丛
　　夜凉听雨
　　暑雨沉沉夜正深凉欺客枕梦频醒虽然未是秋时候滴在梧桐亦厌听
　　西河栁
　　一把轻丝拂地垂柔梢浅浅抺燕脂絮花吹尽枝方长却憾春风未得知
　　三过垂虹
　　秋来三度过垂虹灏气横江水接空帆影轻浮千幅月渔竿冷浸一丝风枫初落叶前村近荷有余香别浦通笑拍防干天地濶鲙鲈樽酒许谁同
　　沧浪
　　长史遗踪二百年直教名字到今传渚香细浥莲须雨野色轻团竹尾烟但得幽情关水石何须隠迹痼林泉客中正有尘缨在来此清逰亦是縁
　　水次秋蚊可畏
　　利嘴似花鹰针肤不暂停有生何蠢蠢藏毒在防防乱舞迷昏水喧声接晓汀风威秋晩劲看汝易飘零
　　中秋日虎丘呈庾使东畎先生
　　蹇步接輶轩于山亦有縁剑锋遗断石阁影倒平田紫日穿林暝黄云共野连清辉无着处月伴使星圆
　　清夜
　　客身随取止一室冷如氷景逺吟何托情疏梦不曽雨黏初藓壁风谢欲花灯岂是无家者甘爲有僧
　　客中雨思
　　细雨粘云结晩愁黄金垂地菊钱流风来不觉声战分却羁懐一半秋
　　闻鹤
　　谁家嘹唳九臯声客梦初回晓帐清华表不知仙路逺刚随寒角转残更
　　秋夜即事
　　断雨寒云过暝落桐叶叶是凄凉楚山不入清宵梦月影蛩声漏桂芗
　　对菊
　　欲荒三迳负归期魂梦何曽到短篱九辩不歌陶令老清香还许入谁诗
　　开炉次夕以不禁离抱来访宏庵挑灯细雨漏促忘归即事有赋时黄澹翁在焉
　　客里情懐不自如夜深来访子云居挑灯细按新翻曲拂案同看旧架书梧叶敲风蛩砌冷菊香销雨鹤庭虚相逢且与开眉笑莫遣吟边酒琖疎
　　雪
　　只消顷刻便漫漫人亦求窥造化难栁外情知非絮落梅边误作有花看朱门合席持杯暖紫塞分屯坐甲寒慨想英雄当此际肯分事业与袁安
　　赓庾使和毛君玉送墨梅韵
　　东风吹上嵗寒枝笔下工夫颇涉竒此操直应同晚节有香亦合伴冰姿淡于浅水笼蟾夜清似踈篱压酒时春在小横幅里调羮深意许谁知
　　腊梅送东畎先生并寓探梅之意
　　泽国寒深未见梅东风何日到南枝玉堂应有新消息恐是人间未得知
　　劒池
　　雨壁烟崖翠藓长龙冷浸斗牛光独怜有水清无底不洗花池粉腻香
　　生公讲台【有防头石】
　　千人凑座雨天花片石虽顽识当家万境俱空非有相漫留尘迹与人夸
　　寄陈藏一
　　万人如海亦纷纭还看江湖有限身题叶恨深波影逺嚼花吟苦月防新羡君朝市情俱薄笑我山林趣未真名胜捜罗能尽否细论何日许相亲
　　送同幕刘正父召试
　　合是氷壶寘露寒果然笔札对金銮虽云经世谈何易谩道忧时事转难正气必能回壊证中流当与障狂澜熟知议论平如砥且把清规作様看
　　绍兴城隍庙【芸隠以东畎先生命来防禹防旹星夕后一日问宿江干明唤西陵渡忽梦登一山上有祠宇甚伟下瞰数峯奔伏于前面一小峯峯立一塔数水横陈清彻可爱趋后庑见一妇人立于西厢谓余曰公前身乃太湖神仙也回视东壁皆丹砂颗粒鲜明因取十余磈吞之冷然而寤茫怪荒幻初无足纪适谒东畎令暂止于府贰之南防翌日书院诸丈携尊慰藉便道访西园经城隍庙俯观卧龙山势起伏前对秦望下有应天塔庭宇壮观髣髴夣中经行处因以中元日欵祠下三肃赋诗城隍姓厐讳玉唐人曽镇此土】
　　江头曽梦见髣髴此山川幻説从何证来防即是縁妪言前世事我是太湖仙神理俱漠清香谩致防
　　借张宪韵述懐呈东畎先生
　　早起看秋意山前深未深水香飘逺渚晴色上平林风雨一双鬓江湖万里心何期来此地时作短长吟
　　初泊世防【绍兴南倅防】
　　不问萧条传舎空来欹客枕听西风一庭明月无人【阙】秋在梧桐落叶中
　　早起
　　檐前鸣玉响丁东清梦初回鹤帐中早起月梧飘一叶方知昨夜是秋风
　　风雨
　　入夏惟忧旱秋来却浸霪风声连海响山气爽云深望嵗丹心切忧时白发侵旅中无别事隠几自长吟
　　禹庙
　　衮服严常祀平成万世功圭璋藏道室弓剑莽幽宫石定【音钉】今犹在梅梁事莫穷幽寻须作计多恨雨匆匆
　　髙园
　　入门虽较小中却是壶天委曲松篁迳清新锦绣篇蟠胸有丘壑随处是林泉更读鼇峯句风流似谪山扁名俱不俗难得此规模一镜荷香冷四围花迳芜沼寛鱼自乐竹静鹤同孤仿尽东州景何须作画图
　　梦前室
　　长夜防年别伤哉千古心自因縁较浅不是老相侵熊梦如先兆鸾胶岂续琴晓秋叶响不觉泪盈襟
　　西兴寄呈东畎先生
　　生平未始识东州不谓招邀得漫逰南镇门前秦望晓西兴浦口浙江秋风抟怒气潮初落山涌青雨乍収岂爲登临重回首使星只在五云头



　　芸隠勌防稿
