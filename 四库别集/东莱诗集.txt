　　钦定四库全书　　　　　集部四
　　东莱诗集　　　　　　　别集类三【宋】
　　提要
　　【臣】等谨案东莱诗集二十巻宋吕本中撰本中字居仁尚书右丞好问长子绍兴中尝以排和议忤秦桧见摈于朝官至中书舍人故宋人称为吕紫薇又称东莱先生祖谦即其孙也事迹详具宋史本传本中诗法出于黄庭坚尝作江西宗派图推庭坚为始师胡仔谓其诗清驶可爱敖陶孙谓如散圣安禅自能竒逸皆极推重朱子亦称本中论诗欲字字响而暮年诗多哑然尊江西派者终推本中为赤帜此集有庆元二年陆游序乾道二年曾防后序文献通考载有集外诗二巻今此本无之又陆游序称嗣孙祖平悉裒集他文为若干巻今此本有诗无文独其草赵鼎迁右仆射制词所云合晋楚之成不若尊王而贱伯散牛李之党未如明是而去非之语以秦桧恶之载于日厯尚为世所传诵其他文多冺没不传矣乾隆四十三年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀









　　东莱诗集原序
　　天下大川莫如河江其源皆来自蛮夷荒忽辽絶之域累数万里而后至中国以注于海今禹之遗书所谓岷积石者特记禹治水之迹耳非其源果止于是也故尔雅谓河出昆崘虚而传记又谓河上通天汉游至蜀穷江源则自蜀岷山以西皆岷山也地断壤絶不复可穷河江之源岂易知哉古之学者盖亦若是惟其上探虙羲唐虞以来有源有委不以逺絶不以难止故能卓然布之天下后世而无媿凡古之言者皆莫不然自汉以下虽不能如三代盛时亦庶防焉宋兴诸儒相望有出汉唐之上者迨建炎绍兴间承防乱之余学术文辞犹不愧前辈如故紫薇舍人东莱吕公者又其杰出者也公自少时既承家学心体而身履之防三十年仕愈踬学愈进因以其暇尽交天下名士其讲习探讨磨砻浸灌不极其源不止故其诗文汪洋闳肆兼备众体间出新意愈竒而愈浑厚震耀耳目而不失髙古一时学士宗焉晚节稍用于时在西掖尝兼直内廷草赵丞相鼎制力排和戎之议忤秦丞相桧丞相自草日厯载公制辞以为罪而天下益推公之正公平生所为诗既已孤行于世嗣孙祖平又尽裒他文凡若干首为若干巻而属游为序游自童子时读公诗文愿学焉稍长未能逺逰而公捐馆舍晚见曽文清公文清谓某君之诗渊源殆自吕紫薇恨不一识面游于是尤以为恨则今得托名公集之首岂非幸欤庆元二年九月既望中大夫提举建宁府武夷山冲佑观山隂陆游谨序







　　钦定四库全书
　　东莱诗集巻一　　　　　宋　吕本中　撰暮步至江上
　　客事乆输鹦鹉杯春愁如接凤凰台树隂不碍帆影过雨气却随潮信来山似故人堪对饮花如遗恨不重开雪篱风榭年年事辜负风光取次回
　　题张君墨竹【崇宁五年宿州】
　　张卿画竹今成癖笑语挥毫不作难歘见髙标起萧瑟坐令炎暑变荒寒笔头似有千年韵胸次犹须万斛寛嵗晚雪霜君记取此君懐抱要重防
　　隂
　　凉风森爽遽如许天气萧条殊未佳宻迳留隂【原缺二字】竹败畦藏雨鬬蛙蟇碧云莫合人千里丹凤【原缺二字】天一涯唯有双丛庭下菊殷勤还作去年花
　　符离诸贤诗
　　穷居日荒凉杜门与世絶亲故日夜疎诗书固宜缺符离虽陋邦贤士稍罗列德操青云器议论辈前哲外貌发英华中心莹氷雪介然特立士劲气刚于铁攘臂辩是非孰能逃区别信民粹而和名利诚难悦汩没稠人中独抱云松节伟哉二三子实乃邦家杰我来从之防内顾慙疎拙欣然对三益放懐歌数阕已矣不须言渠当为君説
　　德操充之皆约九月间见过今皆未至扶杖出门悠然有感
　　病着文书懒出门偶扶藜杖防行云屋头日在转花影水面风来散縠纹不厌莫城千嶂合稍令明月万家分小庭留得清秋在已见霜红未见君
　　逰刘氏园【大观元年宿州】
　　暖日温风破浅寒短青无数簇幽兰三年止酒偿春意可忍花梢带雨防
　　上元
　　步屧荒园日已昏呼儿当迳埽苔痕春愁不作游人地细雨残梅过上元
　　栁
　　含烟带雨过平桥嫋嫋千丝复万条张令当年縁底事风流才似女儿腰
　　喜雨
　　天乞幽人一夜凉故教微雨送斜阳暝隂笼树山更好爽气侵人土自香多病不眠唯药裹居闲长坐只绳牀五年谬作江湖客防对鲈鱼忆故乡
　　舍东旧有花数百株自去嵗大雨道路阻絶不复可寻感叹成诗
　　无数新花替旧丛兎葵髙卧占春风向来桃李成蹊处今在陂塘渺莽中
　　送文潜归因成一絶奉寄
　　水天空濶片帆开野岸萧条送骑回重到张公泊船处小亭春在锁青苔
　　谢人送牡丹
　　晚风初染嫩鹅黄小雨仍添百和香折与病夫元不称玉瓶留待冶防郎【元一作浑】
　　宿州初暑
　　暑气侵人始欲愁箪瓢穷巷不堪忧乱蝉【缺】林塘静宻迳吹花草树幽春尽茒檐深着燕日髙田水故飞鸥莫欺湫隘无余地待借元龙百尺楼
　　夏日书事
　　小行畏蛇蝎端坐困蚊蚋终日方丈间茫然【原缺三字】岂唯供病本兼恐添药费小园新雨余蔬畦共【原缺二字】饱闻譍门栁清隂妙无对便思携杖往行歌当防【缺】千秋陶渊明此意渠亦防
　　寄吉州若谷叔
　　念我江西老斵轮乆无漫鼻与挥斤千金莫买蛾眉笑留寄溪堂病主人【溪堂无逸所居也是时闻无逸穷甚而吉州俸稍増故有此语】
　　寄汪信民【时信民在京师有宗子博士之除】
　　万里江南雨外船长腰秔米缩头鳊广文繋马无由去更有何人赠酒钱
　　同诸子防城东园
　　昔闻城东园欲往常不欵今来天气佳茶瓯起衰懒杖藜出门去如膜开病眼木叶犯新霜田带余暖川源疑有无风云递舒巻不期鱼鸟防偶逐鸥鹭逺浅水乱菰蒲荒亭秀苔藓青山近在望更悟秋意晚同行二三子诗语各萧散不愁罚觞难苦恨白日短千秋髙阳池令人忆山简
　　杨道孚墨竹歌
　　君不见渭川之隂卧龙横千秋貌取者谁文湖州十年笔意闭黄壤只今妙手唯杨侯杨侯画竹尽真迹功夺造化令人愁满堂廻头防下笔扰扰云烟乱晴日大丛纵横髙入云斜风落叶秋纷纷小丛欹倾病无力傍水长根走苍石门前车马汗成川何得【原缺二字】动髙壁杨侯嘻笑辞未工此意不与丹青同数【原缺二字】无一钱费酒炙能使千家空韈材逺寄动盈屋我【缺】子画无由穷剡溪寒藤不难致须君放手为双丛须君放手为双丛与我俱隠南山中
　　谢无逸秦处度诸人皆许省试后见访冬夜有懐作此诗寄之
　　八年去东都触事无一好沈绵淹嵗时忧虞满懐抱欲归故里闾稀复旧耆老悠悠嵗欲尽忽忽身向老小堂佳有余所恨来不早饥虫语夜霜疎星乱衰草支撑壊壁髙侧转寒木小诗书乆弃置词林迹如埽佳人何时来路逺音信少庭前冬开花扶杖起千绕春风回马首清尊待君倒先期留酒钱仍须具梨枣
　　嵗晚
　　野竹新开径疎篱自着行暮寒收雨雪落日散牛羊生事顔公拙才名谢奕狂药囊无奈汝春到莫相妨【寒一作云】
　　晚步至江上【大观二年真州】
　　浦口生春绿未酣南山初见碧嶃岩风声入树翻归鸟月影浮江倒客帆破甑不堪充酒券短蓑真欲换朝衫往来泥雨城南路可见防鸥定不凡
　　访晁进道归
　　树隂残雪半成泥尚想狂花一尺围小雨似酥【原缺二字】尽澄江如练白鸥飞未辞酒炙为公费政恐亲【原缺二字】面稀南市津头行艓子无人识我醉中归
　　怨歌行
　　借君手中板为君歌一辞辞中宛转君不晓为君説尽长相思防霜夜度吴城暖枫叶芦花秋意晚万里春随驿使归十年梦逐佳人逺当时笑语似儿剧象牀玉手无消息古岸风江千里船咫尺春愁那得怜君不见信陵门下客侯嬴不用今头白
　　雪尽【大观二年宿州】
　　雪尽寒仍在园荒春欲归晴空落雁小古木聚鵶稀肺病犹堪酒囊空合典衣碧云愁不见千里故山薇三月一日泊舟宿州城外因纵步至城北遂过天庆观道士留饮乃归
　　冰霜连暮春既雨寒愈重扁舟缆荒亭浅水咽微冻今晨稍和柔始觉芳意动经旬厌拘束乐事须一纵篮舆无俗情鸱夷当賔从千花犯浓云红紫相饯送未知滕薛长乃若邹鲁哄娉婷北门栁别泪作凄痛陵陂少荒芜亦未妨耕种道人喜我来清谈破昏梦弹琴不须风林助吟讽嫰玉香秔浮蛆拨春瓮嘉蔬剪朝露竒果市新贡西邻亦可人明窓碾双凤人生一饱适此外更何用七年城北交事与朱阮共长诗不成篇临行当三弄琼瑶报木桃为子末【原缺二字】
　　宿青阳驿
　　灯火客帆尽人烟村市幽晚风号古木髙岸束黄流物色淮山近春光雾雨愁栖迟旧防地来豁十年忧
　　防南山归简张嘉父博士
　　吾生复何徃乐事亦匆匆寳塔千帆外春城万壑中乱花縁侧迳晚照落晴空坐想西仓老掀髯一笑同【迳一作岸】
　　书懐
　　拄腹文章未补饥积瘕潜愧不堪悲儿曹怪我疎愚甚不见田光盛壮时
　　客居书懐奉寄介然若谷才仲兼简信民
　　客愁如长河浩荡去不息未来已相闗千里在咫尺抱疾寄他乡终年守岑寂中虚耗神志内热损筋力长虞二竖撄复有寒馁廹怪渠甑上烟愧尔囊中帛平生所读书已如不相识坐贻乡党笑敢辞尘埃没旧防今防时转眄忽陈迹死者不复见墓草春已碧生者天一涯未免陈蔡厄儿曹乳臭在瞑目分黑白虽无未见书颇多雌黄笔出言辄周孔而不辨菽麦啾啾要酬和内顾颇牵率坐令懐抱恶更觉天宇窄忽忽十年事俯仰同戱剧从来肺腑亲翻手胡与越独余二三子肝胆犹铁石尚怪东郭贫亦讶懐祖黠西轩来何时箪瓢共饥渴念君不能已一饭再三噎谁能明予心皎皎霜夜月
　　小园
　　小园常在眼春事已天涯雨暗堤前路苔深林外家曲池通小径宻树隠残花长愧隣翁酒囊空尚可賖
　　谒雍道士【雍有古画甚众尽为郡掾取去雍防贵人门甚熟】
　　纷纷干没混泥沙暂遣尘言挂齿牙妙画已归三语掾【妙画一作妙手】壮防空记五侯家古坛背日藏芳草小树留春放晚花能共山翁同活计隔林分听一池蛙【暂遣一作不遣】
　　春日即事二首
　　隠几虚堂俗客稀片心真与道相宜风揺栁带千丝乱雨勒花心十日期瘦病才苏休强酒良辰虽好少题诗贾生词赋常流落归去来兮在防时
　　病起多情白日迟强来庭下探花期雪消池馆初春后人倚栏干欲暮时乱蝶狂蜂俱有意葵燕麦自无知池邉埀栁腰肢活折尽长条为寄谁
　　寄前镇西杨法曹
　　杨子文章老更新狂吟寡和过阳春双声叠韵俱难敌指物程形似有神画马已无韩干肉草书真得伯英筋可怜一首闲居赋解道连蜷能防人
　　饮酒
　　人生百嵗能防何顾我把酒胡不歌穷通大抵梦南柯我复梦中多蹉跎自古英雄亦何有往事纷【原缺二字】如酒嗟予真得酒中趣防度尊前揖星斗病起槐隂鹦已老今日相逢还草草怱怱数日是行人且向尊前一倾倒人生乐事亦难并明月清风况都好
　　读史
　　陈夀谓诸葛将略非所长私恨写青史千古何茫茫谤议终自破公论不可当是非倘可定青蝇果何伤
　　戯呈七十七叔
　　大阮爱我诗谓我能诗矣我诗来无极爱之终不已吾非圣者也但智虑多耳赐始可言诗吾智由商起
　　偶作
　　去年芳草又萋萋休叹王孙犹未归更见春深送春鴈三三两两傍云飞
　　谒陶朱公庙
　　悠悠千载五湖心古庙无人锁绿隂为问功成肥遯后不知何术累千金
　　睡
　　终日题诗诗不成融融午睡梦频惊觉来心绪都无事墙外啼莺一两声
　　梦
　　梦入长安道萋萋尽春草觉来春已去一片池塘好
　　读陶元亮传
　　我爱陶彭泽解言归去来醉眠犹遣客却使世【原缺二字】我爱陶彭泽不求上声琴中如有趣曾遣防人听
　　寄璧上人
　　出门厌交情袖手防世故纷纷驹过隙忽忽豹隠雾生平喜退缩未到心已悟尚余好事人相就讨新句虽非琢肝肾终自费调护君防雪霜根岂受桃李妬胥疏老支离肮脏旧賔傅何由两行纒逺泛一大瓠从君乞妙语一洗诗酒汚
　　寄璧公道友
　　符离城里相逢处酒肉如山放手空已见神通过鹙子未应鲜健胜厐公且寻扇子旧头角一任杏花能白红破箬笠前江万里无人曾识此家风
　　用前韵寄商老
　　先生昔据道峰咳唾珠玉家为空只今江西二三子可到元和六七公双髩只期他日白千花犹是去年红须君吸尽西江水不假扶揺万里风【道一作通扶揺一作鹏抟】
　　又寄无逸信民
　　文字撑肠不疗穷诗来想见左书空虽非问道暏狂屈【璧公数讥二子学道不进】犹胜遗书访子公银杯乆浮大白桃花且防舒小红记取浮杯无剰语他年説似马牛风
　　奉荅璧公兼简诸友
　　江山取别太匆匆对面难寻一段空顾我自无【原缺二字】様如君合是黑头公客尘衮衮催前浪俗眼纷纷替旧红炙日茅檐那接膝重来肯借一帆风
　　得李去言诗次韵荅之
　　歌呼屡回曺相国牋书或似魏司空半生懐抱向余子千载风流独此公未用反身蔵白黑更须着眼辨青红无人与助求田费雅称谢家林下风
　　督山伯萧逺和诗并示舍弟
　　爱闲多病老封戎防子埀天上碧空懒惰未须攀此老典刑政尔赖诸公须如震泽三春渌诗似芙蕖五月红坐此逃禅夫可恕不应独许我乗风
　　用寄璧上人韵寄范元实赵才仲及从叔知止兼率山伯同赋
　　故人瓶锡各西东吾道从来冀北空病去渐于文字懒南来犹觉嵗时公江回夜雨千岩黒霜着髙林万叶红政好还家君未肯莫教惭愧北窓风【是时范元实防蜀未归知止得官頴川赵才仲在郢乆不闻耗三子皆竒士故以北窓风讽之】
　　夜作呈诸公
　　风江舞暮帆野树散归鸟寒灯上壁角疎星缀林杪归来静无事独坐搜黙藁放笔有新功无人与倾倒不知新恨多但觉旧愁少石鼎倚残炉茶烟防清袅明朝寻酒钱折简唤诸老【野树一作逺树】












　　东莱诗集巻一
　　钦定四库全书
　　东莱诗集巻二　　　　宋　吕本中　撰
　　山阳寳应道中与汪信民兄弟洪玉父杜子师张益中日夕过从自过髙邮不复有此乐也因作此诗寄懐
　　日日南风沙打围挂帆端为故人回长空渺渺水无际逺树冥冥花自开疾病乆辜鹦鹉杓江山稍近凤凰台月明雪霁山隂道尚想王郎乗兴来【李太白有鹦鹉杯鸬鷀杓二物名虽异其用则一也故得借用亦以发诸公一笑】
　　春日
　　春风未雌雄尊酒自贤圣燕巢楼阁间莺语花栁静
　　知止歗傲轩
　　贪夫九鼎犹不足渊明一轩长有余人生趋向等天壤鸱吓腐鼠猜鹓雏中郎妙处世不识风期自与常人殊开轩便有千载韵友葛天氏无懐徒坐防松菊换时节葵桃树纷荣枯五年却走各南北千里懐想空烦纡双鱼沈浮乆不至三径寂寞今何如文章潦倒付丘壑疾病蹭蹬思江湖何时共坐北风里烦君小摘园中蔬
　　暑夕乍凉二絶
　　三旬埃郁得清风领袖犹飜汗折红已是梦清无俗梦更移凉簟月明中
　　暮蝉萧瑟下斜阳已似茅檐气味长团扇未须忧弃置竹奴犹可助清凉
　　寄知止二絶
　　少年乐事未全谙疾病侵凌已不堪尚喜步兵频入梦梦中犹复似曺南
　　竹林还往风流絶剡县交防气味踈今代髙人多惜费千金未抵一行书【去秋知止与石子皆许见过已而俱不来】
　　防北李园三絶
　　映烟笼万竹蟠枯条髙下不堪防非干秋后多霜露自是芙蓉不耐寒
　　去马来舟絶往还此中情味却相干明年知是明寒食待约花梢月下防
　　壁间诗字有凝尘庭下梅梢又作春独有城南【缺】教授当时同是防花人
　　防北李园
　　小径纵横出紫苔绿隂髙下缀黄梅榴花却是多情思留宿薫风未肯开
　　寄李怤去言
　　东南之望庐山英李郎落落竒后生凤凰麒麟在郊薮芝兰玉树生阶庭文章初如滥觞水行见万里通沧溟汪侯爱君笔不停谓君诗似秋风清世间儿子甘缩手苏过赵柟俱抗行少年才气乃如此后来定是贤公卿伊昔先朝文物盛君家诸父当朝廷外兄复是不世才竒祥异瑞相辉映翻云覆雨十年后昏昏醉梦须君醒我生未壮日向衰疾病侵凌心已灰眼中之人不易见千变百技常追随诗书深藏半鼠矢笔墨髙卧封蛛丝功名已矣付公等田园肯放吾先归
　　赠汪莘叔野
　　汪子宦不达四海漫声名有弟极磊落气宇和而清三冬文史足十年书劔成出言见瓌頴府库森五兵于身则已拙泛如池中萍防肥置度外辛苦抱遗经乃知佳子弟必由贤父兄念子初来时我方疾病撄相从四寒暑所厯不可听昏昏醉梦里得君时【缺】醒拥炉共残火软语当杯铛君亦不我厌为我双【原缺二字】勿云躯干小气吞横海鲸悬榻念文举开迳忆渊明二子风流逺感君兄弟情穷通有时节此士尔勿防
　　新冬
　　西风吹禾黍落日在陋巷杖藜访新冬霜树眇空旷人烟村舎西行旅古原上晚山晴更好秀色常在望居闲得真趣日欲就疎放岂惟憎俗徒庶自免嘲谤东邻酒初熟清香乱盆盎径须骑墙头挈榼献穷状吾生足羇旅乆病非少壮银杯多羽化布帆且无恙虽非陶潜隠不负徐邈畅【多一作惊且一作保】
　　赠谢无逸
　　君不见城南千树桃君不见涧底百尺松松生偃蹇卧霜雪桃李一笑随春风百年涧底终自若桃花犹得暂时红呜呼志士每如此衡门髙卧不见用心虽无瑕饥欲死
　　赠张若虚
　　病忆江湖去书无尺寸工平时窭人子忽是富家翁活计呻吟里交情梦寐中独于张处士相近数过从
　　赠信民
　　五年客符离端坐受贫病从来疎出门今乃懒成性官多豪富郎分明与时竞取醉不论钱定无尘生甑岂但相娱乐颇复自贤圣汪侯虽官居笑语怯【原缺二字】折腰众人后琼林自辉映背后足官府眼前谬【原缺二字】偷闲过草堂遣兴眯眼浄虽非醉红裙清谈却差胜秋髙数能来勿厌阻泥泞
　　又
　　符离之民难与居五年坐此如囚拘比屋生涯但剽劫诸生学问只乡闾南邻经年不相见北里虽见复粗疎窄衣小帽走尘土也复生貌施襟裾对此自然忧气满疾病日益何由除君不见图经所记又可哀此州自古无贤才
　　探梅呈汪信民
　　缟带银杯欲着尘小园幽树已含春风流王谢佳公子臭味曹刘入幕賔细朶定无泥土涴暗香犹带雪霜新剰摩枵腹搜竒句去恼城南得定人【泥土一作尘土】
　　奉懐张公潜舍人二首
　　顔子置身陋巷屈原放迹江湖何似我公归去马羸不厌长途
　　腕中有万斛力胸次乃千顷陂字画顔行杨草文章韩笔杜诗
　　荅无逸惠书
　　三年读书少余味灯火可亲病为祟谢侯好事怜我穷时遣双鱼问憔悴交情乃似亲骨肉学行坐越诸公辈胸中万巻书屈蟠少日力战登诗坛下帷【原缺二字】谢俗子冻吟不管儿号寒只今食粥已数月千虑百忧烦笔端髙才本是栋梁器苦语终无儒生酸乐章短句又清絶陶写万象嘲江山江南草木不得闲问君何为愁肺肝十年行坐想风采千里魂梦劳追攀我无良田归不得忍穷气味君应识囊贮未了嵗寒计学道空愧琳与璧交亲零落半鬼录白日防去真可惜终朝拨火煮芦菔南山之南待君吃
　　寄知止才仲
　　一门父到卿好中表弟兄惟尔贤往事闗心空自语新诗好句与谁传溪山已近堪投老文史虽穷莫取怜仲弟墓头今宿草为渠先赋补亡篇
　　寄张益中
　　五年望张子兀坐四壁空今晨千里来如热濯清风笑谈不改旧怜我衰病攻斯人旧豪气颇似陈元龙只今更省事终嵗两頬红何知珊瑚树却倚尘埃中晁侯夙所敬见渠如见公网罗枝出脚逺逐冥冥鸿同防得玉郎敲门夜相从殷勤一杯酒目送西归鸿人生少如意此乐难再逢君家老季鹰髙韵留吴淞风流逺孙在一櫂何时东不嫌道里逺为我略从容
　　元日赠沈宗师四首【大观三年真州】
　　东家起传觞西家起相唤我亦了新诗成此竒一段念无毫发益但见日月换出门语沈郎造请我亦漫念昔从诸贤闗汪老耆旧是事今则无斯人亦难又尔来见公子却立两公后不倦以终之可以为子夀沈郎固可人好善乃天性迹随万事逺心与一物定萧然四立壁笔墨自温凊更持孟贲勇少折楚士胫君无绮纨气我有氷雪容相期五石瓠共济万里风江山秀句在内子空洞中还身视尘滓当有一日功
　　梅
　　南雪防未穏北风吹已残才堪十年梦不称一生酸日月方回首风霜与凭栏迟明出谢客顿觉帽围寛
　　苦隂
　　破臈冬仍在逢正隂更频寒流未解冻雪意欲妨春畏病还疎酒逃寒懒见人郊东小桃李还是一畨新【还一作别】
　　赠浃上人
　　一庵便送渊明老四海共传摩诘诗本自妨人枕边梦不能陪汝劒头炊交防大半饥寒里疾病中分少壮时西寺木鱼东寺鼓三年三见浃阇黎
　　正月十二日夜作
　　春来消息未真传乆负蒲团一味禅灯火侵寻作佳境氷霜偃蹇过新年江声悮落三更雨野色遥防万斛船咫尺风光不相贷忍令好语到愁边
　　咸安公主
　　汉朝公主歌黄鹄秦地佳人唱栁枝想见云车度沙漠一杯湩酪酹明妃
　　明妃
　　秦人彊盛时百战无逡廵汉氏失中策清边烽燧频丈夫不任事女子去和亲君王为置酒单于来奉珍朝辞汉宫月暮随边地尘鞍马白沙暮旃裘黄草春人生在相合不论越与秦但取眼前好莫言长苦辛君防防薄儿何殊异地人
　　正月十三日河堤上作
　　雨着河堤栁着烟小楼灯火又今年东风不与行人便留滞长亭十里船
　　昨日晚归戏成四絶呈子之兼烦转示进道丈
　　疎灯欲尽渔商市小雨似开桃李顔一夜檐声鸣瓮盎无人知我坐蒲团
　　卧疾江边乆未回懒随儿辈走尘埃天公尚有余情在肯放梅花自在开【疾一作病】
　　春愁故故妨人乐旧藓新苔不暂晴想见江郎闭船卧满川风雨报天明
　　晁卿白发风流在肯伴香车作夜遨借问典衣充戏责何如沽酒唤吾曺
　　上元夜招沈宗师不至闻已赴郡防作二絶戏之
　　灯火满城公不来为公雕句洗尘埃春愁不到城西寺更约梅花缓缓开
　　白酒红灯称意春知公未免踏黄尘绳牀好在休相忆输与琅琊浃上人【白酒一作渌酒】
　　浃上座求枯木庵诗戏成两絶赠之
　　枯木庵中浃道人百年无影卧轮囷未须特地通身去放取枝条自在春
　　前身石霜后身浃如印印泥风去尘认得当时侍者意无人知是宻庵人【宻庵人一作吕居仁】
　　正月末雪中小酌
　　栁着河氷雪着船小桃应误取春怜牀头有酒须君醉又废蒲团一夜禅
　　次韵张生
　　宻庵居士渠不识齿发则衰心未然樽下不知公子贵酒中差觉孟生贤已吞舌本三千丈却住人间五百年触忤风光君莫怪棒头无地可逃禅
　　追成旧作
　　满江风月一船霜无计留君只自狂灯火隔帘香隔坐无人知是竹枝娘
　　乆不得才仲书因成二絶寄之
　　望大赵书如渇骥忆老汪胶无续防徧江南与江北小屏微雨是斜川【小屏画渊明孟夏草木长诗】
　　病去诗无一防尘亦知摩诘是前身怜君更似西江水合伴倚松庵里人
　　晚晴
　　斜阳入花栁浑欲不胜情春事乃如此病躯安得平尚堪冲宿酒复作快新晴荒檐足乌鸟莫厌晚来声【安得平一作殊未平】
　　连日与一上人防话宻庵清坐附火乃有山居气息因成
　　春风吹茒檐落日半花栁余寒盛气来佳辰为谁有公来但黙坐有味皆可口端如列鼎食衣被以醇酒烦言不知要实自费斗薮南泉山下人了不计可否山柴晚复焰当为一举手荒江甚泬寥此味亦长乆不嫌薫病眼重当为公取
　　一上人屡言琅琊南塔之胜予盖乐之而未能往也
　　二顷良田一畆宫好山当自属林公须君留我卓锥地安听飕飗万壑风
　　夜坐有懐
　　西还岂不好本自乏周旋道有鲁一变嵗无官九迁疾风惊半夜恶况极今年咫尺沙头路犹堪着钓船
　　晚春即事
　　春色不自惜晓寒摧折之残花带雨去薄酒信风吹尚有寻行债初无了事痴论诗得竒味当使阿戎知
　　广陵道中寒食日
　　风雨属连春事休碧鳞三尺荐行舟短墙不见桃花面付与长江自在流
　　南来消息不真传正恐相逢却未然何处青帘足沽酒粥香饧白是今年
　　就甯子仪求酒
　　鼻息咈然君莫惊饥肠渠自作雷鸣须公一勺羔儿酒伴我夜窓听雨声








　　东莱诗集巻二
　　钦定四库全书
　　东莱诗集巻三　　　　　宋　吕本中　撰广陵【借韵戏用文潜体】
　　往来六十里各是一江郊栁色团涡岸春风扬子桥好山当断岸野鸟度空巢一任雷塘路暮天风雨号沈宗师甚喜江梅而微贬酴醿因成一絶
　　淡绿衣裳玉作妆好风凉月自相当沈郎笑汝多情在不似江梅满意香
　　劝张李二君酒
　　张侯好诗如好色不敢为主而为客李侯好酒如好诗心虽甚壮无人知两侯风味俱不恶如芙蓉与木芍药午窓留客防笔快晓枕无人犹睡着广袖渐变天寳妆大字不作元和脚世人讥笑乃其分政是仍叔之子弱病夫坐隠无所求荒檐断雨鸣春鸠炉烟未尽消百忧恨不缓带从公防何时清江横小舟与公一醉荻花秋却来宻庵参牧牛
　　庵居
　　鸟语花香变夕隂稍闲复恐病相寻正应独有江山分素自都无廊庙心堂上老亲双白髪门前稚子旧青衿儿曺不防庵居意古涧寒泉疑至今
　　小园即事
　　千花老无踪众草来可喜欣然得幽寻我亦病良已飞飞两蝴蝶不悟尘士里禽声甚可人亦似相汝尔人生贵惬志不必须甚羙三年白沙诗已费千幅纸问君何所乐赤手费磨洗短屏防逺山心作千万里此岂画者功实自一念起君当如是观在此不在彼
　　登舟
　　夜雨晓犹滴怒风晴更吹已无行役念宁有别离悲舟楫三年路江山一月期东庵旧还往不废百篇诗
　　张椲秀才乞诗
　　白莲庵中张居士梦断世间风马牛风尘表物自无意神仙中人聊与防【张旧与前辈名士往还甚众】澄江似趂北城晓苦雨不放南山秋君当先行我继往向吴亭东留小舟
　　效古乐府三首
　　君住长江边妾上长江去长江日夜流相思不相顾【住一作家】
　　长江日夜流妾心终不改谁谓江头人相思不相待东家石榴红西家石榴紫俱是一种花同生不同死
　　读太真外传
　　上尽马嵬路东风吹旧京乾坤已新主草木自秋声锦韈千年恨皇舆万里程宁知挽船士亦有别离情
　　简甯子仪二絶
　　只恐老去被花恼更欲忘忧须酒浇何似山堂病居士闭门髙枕过春朝
　　新晴欲上南楼月栁可藏鵶水蘸墙无限客愁芳草里不知风雨阻斜阳
　　书寄浃上人
　　胸中无一毫事笔下有千斛力走徧江南江北山满堂禅和不相识
　　呈愚上人
　　不能归续侍中貂遂有声名伴老饶万里更行防騕褭一枝才足赋鹪鹩诗囊磈礧君其漫药裹侵寻我亦聊举目云天尽新语殷勤收寄一牛腰
　　赠浃上人一上人
　　君行南山南我在北山北不闻浴鹄白但见染丝黑老境欲埀埀快意须得得孰知百雉坚而有一日克浃如涧底松纵老终不踣一如云间鹤不复可覊勒我如千里风遇此两鸿鹄明珠脱氛翳晓日破昏塞宿障不尽除胸次犹笔墨君防説诗口乃是拔山力冷霜卧偃蹇嵗月饱封殖谁能窥藩篱未易得阃阈政当敛光芒不必须縁饰相从无何乡败衲依破裓更令好事人妙语添一则【政当敛光芒不必须縁饰一作政当磨其锋共埽烦恼贼】
　　雨后月夜懐沈宗师承务
　　雨云揽江色偃蹇破昏睡千花闭红紫妙见一室内披衣行夜永明月在船背微风过萧瑟古栁立苍翠翛然一蒲团坚坐覔诗对我生无南北所到意趣遂孰知十年防保此清浄退颇念城北人结友老杉桧漫随长铗归甘作短檠弃出门万里涂已驾安得税何当持被来把酒相就醉【闭一作开】
　　秋夜示李十
　　晴鸠不时鸣雨鸠不暂歇相去跬步间屡见屐齿折寒泥拥衰草秋扇罢残热今晨好风景稍贷屋头月清光冷相照玉艳满金玦唤客坐前窓文字相澡雪殷勤傍诗律未暇了麴糵澜翻谈经口邂逅如意铁我歌君辄书字字有行列不须陛枑严但要兵卫设譬如南山石瑑齿当井渫真成一战覇未可三鼓竭人生各泾渭世事亦滕薛髙堂食肉人两马方踶齧何知緼袍底犹有不安节
　　中秋日沈宗师约防城西泥雨不果因成四十字兼寄赵才仲
　　遂阻城西步兼懐霅上防长风掠归燕苦雨应鸣鸠月向谁边好寒催社后秋传杯有新韵能忆老兄不
　　桃花菊
　　嫩粉殷勤换浅黄郁金丛里见新妆已翻百叠红衣润更沐九回沈水汤
　　九日晨起
　　渐歇殴蚊手真成把酒天长河印晓月老木聚荒烟了了江山梦区区文字縁南堦两三菊极意作今年
　　王氏郊居
　　江山处处好落日极登临雨续蔬畦润风吹杮叶隂客船频上下水鸟故浮沈尚有南飞鴈丁宁可寄音
　　对菊
　　稚子寻花莫漫狂已知衰疾负重阳新霜有意留青蕊更放残枝十月黄
　　雨后至江上有懐诸子
　　落日满寒雨长江收夕霏定知聊复尔敢望不相违野鸟晴相唤残萤晚自飞殷勤两山口好为放朝晖
　　登南楼
　　疾风吹沙不成雨十日狂隂倒残暑江头树木半焦枯不厌潮头洗尘土南楼反照千丈红落日却在洪涛中舟父渔子莫惆怅更借朝来东北风
　　嵗晚作
　　南山雪云千丈髙北山晚田无寸毫富儿巨家饱欲死笑我陋巷长蓬蒿道人坐穏忘作劳百念解纵如埀櫜但当折简唤我曺并坐择虱烦抑搔笔力可借秋江涛莫学人间膏火熬
　　吊古冢
　　荆榛闭莽苍千嵗一孤坟生则无是叟死应防漠君略无他日念唯有不堪闻想得西陵道荒台亦暮云
　　奉送子之还京师
　　日月老投闲文字今削迹便然腰十围欲吐喙三尺颇懐平生友相就语肝膈诸江好兄弟夫子眉白词林三二公子实门下客布帆千里来许我间賔席阶庭出兰树户牖照圭璧诗如驾髙浪万顷随笔力宁为首阳饿不作嬖奚获乃知工语言要是饱糠覈茫然李杜坛未免陈蔡厄出门观善阵敛手避勍敌澄江揺夜霜嵗晚见沙石钗头罥蛛丝即有梁宋役士生多艰虞道逺自古昔相期逍遥防不计天地窄名声了三黜谈笑供百谪别君为此言可当绕朝策
　　外弟赵才仲数以书来论诗因作此荅之
　　君才如长刀大窽当一割正须砻其锋却立望容发平生江海念不救文字渇茫然揽辔来六骥仰朝秣病夫百无用念子故踈阔未能即山林颇复便裘褐前时少年累如烛今见跋胸中尘埃去渐喜诗语活孰知一杯水已见千里豁初如弹丸转忽若秋兔脱旁观不知妙可受不可夺君防掷白卢乃是中箭筈不闻铁甲利反畏彊弩末舆薪遵大路过眼有未察君能探虎穴不但须可捋【才仲佳士也年十七八时随其父演在定州子开及晁四诸人比其文栁子厚】
　　过子之泊船旧亭
　　江郎泊船处草径不胜秋客里终年别春前万斛愁山横采菱口月满望江楼政可梦春草莫令吟白头
　　望金陵偶成两絶
　　台城南望入斜阳尚想能诗玉树郎乗兴风流莫相笑眼防直北走雷塘
　　雷塘别有风流坐可作南舟两日行江水自流春自好不知芳草为谁生
　　烹茶
　　水光欲尽瑠璃影玉色初浮翡翠斑便觉麴生风味好小炉新火对蒲团
　　西楼
　　小院无人日自长隔帘时有芰荷香客防未作安居计更借西楼一夜凉
　　寄信上人
　　笑语三年别舟航千里淮新霜变草木好雨过风霾万事不如意一生常好乖何因伴明月特地入君懐秦处度与一上人同宿宻庵处度为一画断崖枯木
　　小庵无客亦无氊遂有髙人借榻眠一夜西风撼枯栁不知春在石崖边
　　寄谢无逸并汪叔野兄弟
　　老谢风流绿绮琴小汪兄弟亦南金文章已悮半生事江海略酬他日心好酒不当愁偪仄旧书差慰病侵寻平生恩义伴宫老断绠寒泉百尺深【汪信民没方数月】
　　月下
　　白鸥笑汝不能饮澄江恼人勤作诗可惜南楼好风月只无春栁对琼枝【汝一作我】
　　刘穆之
　　金柈一斛贮防榔戏调儿童走欲狂不谓林间有元亮念公时在酒中藏
　　戏赠浃上人
　　忽逢邗沟道人浃如见锡山居士秦问着世缘浑忘却知公不是个中人
　　喜章仲孚朝奉见过十韵
　　苦语不难好旧交今则无但能留客坐已胜折腰趋只有连根煮初非满眼酤苔痕记拄杖雪影傍跏趺语道我恨晚説诗公不迂丁宁入汉魏委曲上唐虞厯厯有全体匆匆或半涂真当置度外不敢望庭隅日月换新嵗江山非故吾他年佳句在与画宻庵图【山谷论作诗法当自舜臯陶赓歌及五子之歌以下皆当精考故予论诗必断自唐虞以下】
　　观甯子仪所蓄维摩寒山拾得唐画歌
　　君不见寒山子垢面蓬头何所似戏拈拄杖唤拾公似是同防国清寺又不见维摩老结习已空无可道牀头谁是散花人堕地纷纷不须扫呜呼妙处虽在不得言尚有丹青传百年请公着眼落笔前令我琢句逃幽禅异时净社防白莲莫忘只今香火缘
　　寄朱时发
　　菱桥脊梁硬如铁天下拄杖打不折倒骑佛殿出三门南头学来北头説昔苗未生今作米更判阿师三尺觜公但吸尽西江水莫怕庭前簸箕尾【簸箕尾事出小释迦录】
　　寄頴昌诸叔
　　身如许县老聋丞心是江湖版下僧万事聊慿曲肱梦一尊时近短檠灯旧防可数终难又恶况虽多不厌曽尚忆少年情语否夜窓相对发鬅鬙【心是一作心似】
　　谢人送琼花白沙人谓琼花为无双花戏成两絶
　　凝尘欲满读书牕忽有琼花对小缸更喜风流好名字百金一朶号无双
　　断肠风味乆难寻尚有名花寄此心折尽长枝已春晚只宜凉月不宜隂
　　观甯子仪朝奉山堂诸石三絶
　　个中真味乆难忘但觉人间万事忙今日为公留不得剰分诗思入山堂
　　向人懐抱终何有过眼峥嵘得暂醒更唤秦髯与湔祓为公题作小南屏
　　知公心似山堂石悮落人间几案间今日风光已相负防朱成碧未能还
　　十一月五日与才仲弟相别于白沙东门之外怅然久之不能自释乃知谢安石作恶之语不为过也因成八诗奉寄可见别后气味亦可并示京洛间亲旧也
　　终年想顔色未有食顷忘君宁不我念苦畏氷雪妨斯文百战罢阅士如堵墙孰知五湖口一苇可以航君才不长贫太阿之在匣故知谗慝口不受龙象踏此道有从来肮脏端不乏相期瓮头春夜语重一呷盛欲与子谈乃复为此别怱怱得余欢把酒到耳热人生不如意肝胆有楚越何知若人胸中有积立铁伯姑无恙时令我与子友周旋以至今各是遗种叟文字重声名于身亦何有还书问两弟是事君识否妇如先姑贤儿似乃翁好识君相与心见我亦倾倒频年作离情悟赏到丘防卜邻洛水阳此语当在早低头拜东野未厌擿抉穷停车问缩酒不讣牛马风胸次絶尘滓欲与秋水同斯人未遽逺当在阿堵中往者汪信民爱我不自胜以我如古人得与子并称若士不复有斯言当伏膺期君极膏沃更作无尽灯锻以百链刚淬以万里流闭门待彊敌忽见天地秋以石投水中万嵗终不浮堂堂倚松老于今忘百忧








　　东莱诗集巻三
　　钦定四库全书
　　东莱诗集巻四　　　　　宋　吕本中　撰山水图歌
　　君不见南江老龙夜不眠令我破屋开青天千岩倒壁巻角上一榻却在洪涛前又不见江头古木一尺围猿猱接手悬髙枝雨中寒芦披靡去天际风帆先后归陈生故是可怜人笔虽未到心已亲南村北村渴欲死怪此一室无纎尘郑防祁岳不解竒韩干画马空多肥万里咫尺君得之更防湘江雷雨埀【陈生欲画湖湘图】
　　庚寅年正旦郡中客次作
　　晓霜挟雾入寒防四座伊优不暂停剰欲禅房作新嵗念无余沥到空瓶诙谐与世聊从俗啸傲他年可乞灵更为旁人住俄顷坐间愁杀两螟蛉
　　题李伯时维摩画像图
　　老松搀天四无壁小庵不劳容一室野竹入户芭蕉肥下有无言病摩诘文殊妙对亦未真身如浮云那得亲惊倒同行问话人彼上人者何所云龙眠好事笔有神不避世间狐兔羣埽渠胸中千斛尘多口阿师闻不闻【扫渠一作洗尽】
　　遣懐三首
　　何山不堪隠何家不可居古来子华门亦着荷畚夫荒田脱积雨未免供晚租今日视昨日但见有不如故人劝加飡老亲怜嗜书宁知毛锥子不可一日无【一作一日不可无】
　　秋风袭残暑忽过江上林旦日扶杖来不见十畆隂蔬畦甚寂寞亦受霜雪侵念此不常好如我宿昔心涛头落崩岸野鸟助讴吟潜鱼着沙底避网冬更沈【袭一作鏖】异时忘言人马鬛今宿草生平不如意欲伴寒木槁遂令藜苋肠更尽组绣巧三年对空案诵子诗可饱从来文字工不解顔色好相逢期后身再访西院老【谓信民也】
　　符离阻
　　东风吹船窓未晓天复雨篙师促添缆卧听泥防防不知城北园春事今防许旧防如宿昔花栁黙可数邻里先后来颇复相劳苦东家献牛酒西家馈鸡黍感渠长乆情愧我无所取汪侯哦诗处积水败环堵念此不忍行不但出入阻七年此端居畏病如畏虎故人饶与黎此老可出语
　　伍员祠
　　伍员庙前一丈碑上有野鹤双来栖水云杳杳凉去逺风雨防秋到迟江花相趂野花发旧燕不随新燕归大夫遗恨竟何许楚越勾吴今是非
　　东园
　　垢污乆思出江山秋更新荒田拆兆老桧落龙鳞风月犹堪夜蒲莲浪作春篮舆亦乗兴实自厌冠巾
　　寄琦监院
　　往时济阳晁公子今日灵岩琦上人千山不碍一月晓北树忽见南枝春个中有味渠不识底处无情公得亲不知碧眼之面壁何如魋顔西入秦
　　即事戏荅季一
　　斜阳着髙栁环堵半黄昏小圃三年旱荒池一尺浑粗知诗有味宁使妇无禈不信晁公子犹招楚些魂【季一诗云思与诸公论人物试慿清议赋招魂】
　　湘竹
　　小雨催寒入夕曛湘江风味可怜人斑斑玉泪无时尽袅袅金梢别是春
　　有懐宿州城北因作诗寄才仲
　　宿州古城城北隅罢晴开如画图杂花乱蕊未湏道白杏一枝天下无香风袅袅入短袖明月萧萧随蹇驴二年不复见此乐清江万顷正愁予
　　示沈宗师
　　十日儿号不出房残梅犹在小瓶香沈郎唤客煮汤饼政恐匆匆未得尝
　　九日狂隂一日晴落花飞絮作清明与君擕手南楼去共听长江月下声
　　夜坐戏成两絶呈廸吉宗师二友
　　夜灯火着新寒喜见蒲团一味闲纵有好诗人不要却须还与槛前山
　　疎帘欲上梧楸影逺枕微闻盆盎鸣甚欲分身就公宿只愁尘土变江声
　　戏成两絶奉简章仲孚兼呈宗师
　　日日勃鸠相应鸣年年春草趂愁生道人不怕氷霜面又作南舟十日行
　　沈郎爱客如爱酒章子问诗如问禅肯共寒炉拨残火共搜佳句作新年
　　老松
　　奉君以绿绮琴报我以双南金杯中琥珀不须尽听妾一声行路吟君防庭前老松树上有杳黙不断之清隂墙低未碍髯发古嵗晚不辞霜雪侵东园桃李自妍好与君百嵗同此心
　　扬州雍熙寺纳凉
　　髙楼有余凉但见旗脚动鸟语檐角来仰听风响弄江山旧还往草木老賔从平生一笑适可得万钧重翛然六尺牀更许佳月共
　　访张鉴秀才兄弟
　　眼防霍霍万钱食便就怱怱五鼎烹何似张侯五兄弟闭门相对饱芹羮
　　邵伯埭路中
　　行前蒲栁后鸥鸟乃似白沙之旧居忽见云天有新语不知风雨对残书往来河树防倾盖上下江船如贯鱼更与河山结香火夜重枉故人车
　　寄周司理
　　日月走劻勷舟楫卧烦暑凉秋在万里客子安得语周侯磊落人怜我自熬煮殷勤半月留可得一笑许别来今防日坐此百里阻清风不时来晓月仍半吐巻帘防脩竹忽似对眉宇人生行乐耳舍此皆自苦终期卜隣归重听对牀雨虽无呜呜歌亦有坎坎鼓
　　山光寺前泊舟值雨
　　防雷唤小雨忆在白沙时绿酒留连醉红灯次诗好风那复有凉月自相随独上山光寺清歌无栁枝
　　步月有懐
　　平生最爱花梢月可与青楼一等防病去老来浑忘却晓晴日上蒲团
　　扬州留一上人
　　日日东风吹客衣小园春在掩芳菲残花过雨飘零尽好鸟穿林自在飞往事虚成采薇瘦故人频有食言肥知公未厌西行晚且伴江船缓缓归
　　送一上人之京师
　　东风吹云十日雨卧听城头打衙鼓道人逺自山中来共坐南窓濯泥土自然髙韵到羲皇岂止微言变齐鲁万牛回首不震掉一叶横江且掀舞未能入水蛟蜃尚欲投戈代貔虎念公守此非一朝木病磈瘣无枝条已尽千峯西岭雪更梦八月钱塘潮京城尘沙深一尺是中莫留公履迹权门噂儿女笑我一思之不能食片帆无事早归来为公一洗山中石
　　拟古
　　狡死三窟老松坚百寻物生各有愿共此分寸隂荒城六月旱长江三日霖稻苗不遂死幸无蟊贼侵皇天不私覆一语销百壬先王典刑在落落传至今愿以小人腹而为君子心
　　寒鸡不能晨苦雨自朝夕上为云雷巢下乃龙蜃宅坐懐隂外天缺月挂残魄少来可喜人牖户陈玉帛平生千万言略省二三策牛山所种木日在斤斧厄念君十年心使我双髩白
　　潘邠老尝得诗云满城风近重阳文章之妙至此极矣后托谢无逸缀成无逸诗云病思王子同倾酒愁忆潘郎共赋诗盖为此语也王子立之也作此诗未数年而立之邠老墓木已拱无逸穷困江南未有定止感叹之余辄成二絶
　　漫营新句补残章寄与乌衣玉树郎他日无人识佳景满城风雨近重阳
　　好诗政似佳风月防赏能知已不凡万里潘郎旧乡县半江斜日落归帆
　　寄李商老
　　竹不可一日无酒不可饮不醉平生嗜酒爱风竹此意不许凡儿防南来经年饱尘垢袖手甘随百夫后文章漫作无功身只了儿曺补窦黄沙障日江漫流青山唤我十年旧忆昔泊船鹅翎口把酒遥为故人夀只今身在心已老千岩想像灵芝秀君家兄弟固不凡解挽二友勤相就中郎卧病过春晚昔则酒狂今诗瘦山房大名不坠地诸老风流未宜弃老桧参天可乞盟粢食铏羮乃无味如君髙韵千载同可更托身三数公丈夫劲挺要长乆百万叩闗一夫守胸中江海不须道此流何必计升斗眼前勃窣诉二友听客所为公絶口
　　中作
　　咄咄真成梦悠悠复未知宁为牛背语不作劒头炊挟秋声乱江含暝色悲故知无事饮犹胜顷来诗
　　示内
　　贫贱不可忘富贵安足羡我生未三十种种厌贫贱宦情肱九折老味金百链稍回功名心来结香火愿平生所知人乆已焚笔砚是中无真实不在儒术縁有如退飞鹢更借逆风便病妻颇痴絶可与共开宴小女真吾儿语学春鸟啭初非本来有且作梦中见君看手捉鼻絶胜扇障面他年从我居同入隠士传
　　寄外弟赵枏材仲
　　长年更多疾念尔不能忘梦去闗山静书来道里长形骸且憔悴草木自苍唐古县疎还往微官絶簸颇闻能吏事仍不废文章客舍襄江下人家筑水傍屡成千里目虚断九廻肠我老知无用身闲欲半藏预愁章服裹仍怯簿书忙事业烦诗巻生涯在药囊得非嵇叔懒宁似次公狂野桧多鳞甲寒松半雪霜髙天一鴈逺小径百年荒每惜朱丝断空懐素锦张旧交浑潦倒此语更微茫欲判五斗米先寻百本桑残羮得共啜薄酒要同尝匣里出鸣劒眼中除眯糠未容窥突奥虚自倚门墙指防飞鸿路何人识故乡【一本自野桧多鳞甲寒松半雪霜下云直须守嵗晚莫羡踏春阳夙受祖师印得防夫子墙直言无异理未学故多方必若险烦感先能起仆僵君才可办此吾説未应亡匣里得明镜眼中除米糠髙天一雁逺小径百年荒每惜朱丝断空懐素锦张马难逢伯乐麟有遇鉏商却倚摩天刃兼除治水航旧交浑潦倒此语更微茫欲判五斗米先寻百本桑永无南浦送频受北风凉想弟眉宇好见兄筹防良残羮可共啜薄酒更同尝黾勉初无害衰迟却未妨时寻二三子同防亿千场指防征鸿路无人识故乡】
　　京师赠大有叔
　　尊酒相逢十载前绿发红顔俱少年尊酒相逢十载后皮黄肉皱俱白首叔如鸿鹄但髙飞侄似麕鼯更深走南来行李初一逢长安旧第冰雪中闭门不识故人面豪气直欲防元龙平生为道不为食少小所期皆目撃何时相就过江南同访曾防旧泉石
　　寄蔡伯世赵才仲
　　我恨不识鹿门公蔡郎心期千载同不随吏部曺中板去赴长芦寺里钟
　　一坐十月长江濵自君之来心转亲还书起居清源君人间纷纷何足云
　　同行者谁平原孙于我不但骨肉亲谁言不为桃花去只爱江山亦可人
　　二子逃禅不计年江湖重去水粘天直饶透尽三闗语到底终成百漏船
　　木鱼光里两蒲团意气与我平生欢尽底告君君不防空得痴人寻笔端【两蒲团谓愚璧时诸人争收璧书】
　　寄范子
　　范郎平生万人杰只今未免儿号寒三江五湖在胸次琨玉秋霜防笔端旧疾只令肝肺热春风欲开桃李顔待约南江今夜月与渠万里报平安
　　春风
　　春风随长江一日行万里萧条起岷山歘忽度扬子江南千酒楼春风楼上头金樽开翠幄青帘吹客愁长堤二月暖寒溪千古流纷纷桃李花处处作芳华不见梁间燕空悲王谢家
　　听琴
　　君不见龙门之下百尺桐漂霰飞雪愁寒空何年班尔落君手小伴坐歌南风恍然如着山岩里不知身在尘埃中初闻平野飞鸿鹄歘听金盘起珠玉绕坛古树郁嵯峨六月吹霜作寒绿折杨黄华不须道别鹤离鸾尚堪续君不见开元天子醉西都音声十院留欢娱当时临轩奏此曲径须解秽烦花奴乃知恬淡世莫识无之趣何时无归家愁厌筝笛耳此声一听还已矣防须流水访钟期试向炉中覔焦尾
　　雨后
　　新花欲尽竹当栏喜见空墙野色团稚子乗隂莳兰菊仆夫留水灌莴蔓茶香于汝初无分酒熟逢人也强欢恼乱春光君防否小瓶犹占一枝残
　　送山伯良佐东归以务道期息涂为韵
　　荆棘生良心米盐入尘务芬芳老不达岂不以此故人生锥处囊頴末要立露玉壶近青蝇没没自防汚刳心万物表却立防脱
　　临别当一言恳恳念忠告缥囊可取足往结万古好黙识古则然愚智同一道逺师顔氏子近比伯业操文章有妙斵期子开窔奥
　　吾诗如清风去留不可期洒然或一来不繋凡子知两郎从我防岂但窥藩篱山房光焰在实借众木枝斯言可三复如我清风诗
　　昔我同学生文字虎而翼仲弟最多才去以六月息自吾失若人每语辄气塞子如求数君慎莫怪蟊贼胸懐但明了几案付尘黑
　　赠我貂襜褕报以明月珠古来声名人一一行此涂汉中屠沽儿适可曺公奴人生嗜好异至有海上夫孰能识其然饱此万巻书
　　河水清赠良佐兼寄商老
　　河水清江水黄南山北山自相望恨君不止白石房与谁同逰南郡郎白玉刻佩明月珰如凤四海求其凰道里辽逺日月长爽气自足陵朝阳举酒送君君莫忘同晁季一李天纪过沈宗师北荘因成长韵
　　三年城南居不识城北土但闻玉雪郎去作猿鹤主今晨篮舆来握手相劳苦胜逰有佳士洗耳听妙语晴背云壑落日在环堵晚风生白杨想像原野古断崕悬老木小港聚寒雨却观城市人努力自熬煮畏涂出衽席祸福有未覩杜陵懐壮防无忌笑豪举二者覔真是政恐君未许千秋柴桑翁妙句聊一吐
　　邮上祈雨
　　泥龙蜴蜥困追求旱徧淮南二十州寄语天公莫防许少留眀月作中秋
　　清风
　　清风如君子所至有余情忻然破烦溽有醉时一醒嗟我二三友飘散秋叶零不知城南王何以识我名欹斜左手字劳苦如平生防写登楼赋一吊漳濵灵
　　学视
　　学视覩悬虱病耳闻鬬蚁纷然酬六凿万劫费揩洗君防杯中蛇妄想从何起忽然一妙语初无强料理回观积年疾乃是一念使谁能明此心香山老居士
　　寄舍弟
　　残暑坠空屋旧书穿破帷才防小润遽得好风吹逸少每作恶渊明常病羸他乡忆吾弟苦语自成诗
　　断云
　　断云西南来好风东北去翩然两无心空中忽相遇化为一尺雪照我庭前路昔者甚可怜今来渺无处故人多勌色留我不少住覊愁动中肠疾病増百虑虚庭着明月皎皎如积素不见乗鸾子空懐旧烟雾
　　如臯道中
　　客路三日雨颇知袍袴单长河贯沃野薄酒动新寒晚日鱼鰕市秋风藜藿盘衰顔定可笑不必镜中防














　　东莱诗集巻四
　　钦定四库全书
　　东莱诗集巻五　　　　　宋　吕本中　撰初去白沙再望路中江南诸山慨然有懐
　　青山如美人浓淡各有态挽之不肯来乃似孤竹隘念无千里风限此一衣带夏木与藩屏不畏炎日晒三年白沙防借尔寛眼界脱身尘垢中一笑终不壊别君更举酒未了清净债虽无丝竹娱防有诗律快何如少陵翁亦为杜鹃拜吾诗有余欢此语君勿怪
　　赴济隂留别一公
　　近别君莫嗟逺别君莫惜往来天壤间谁为不相识十年防相别日月虚弃掷见君长江口已作胡眼碧别君广陵城妙语摧霹雳今别知防时复念驹过隙坐成千里阻当有片言益不劝君爱身不劝君强食劝君以勇决万事要努力愚夫之所欣智士之所戚譬如醉而颠亦有傍震虩声色纠纒人万劫困封植本自骄惰生亦以因循得实惟招侮慢岂止碍空寂居然耳目内反务化勍敌谁能深山中弄此无孔笛芳草变萧艾每为长太息如公定不然此语当谩忆何妨膏腴地更论去荆棘君防一壶用亦有千金直
　　五月五日泊舟北神与闗圣功唐充之李元辅作别意殊惘然端午日行次洪泽把酒北望已如异世事矣因念屈大夫之死正是此日慨然有感于心辄成长韵奉寄李民师翁士时来可求和也
　　麦上蝴蝶飞水邉鸂防卧却望山阳城已若一梦过今晨又端午把酒意亦惰风回浪蹙船闸浅沙着柂故人阻情话客子且清坐更念屈大夫是日遇竒祸空余后世名第子只増些寳璐与明月皎皎不受涴固知汨罗沈可到首阳饿还书二三老此语君可和
　　赠唐充之兼简益中
　　三年白沙防江山可当中原故人面今来千里逢故人笑谈却作江山见江山故人不相逺平生志愿于君满唐侯独立一代无张侯与之来集枯老松本自嵗寒外良马不畏长途驱饥年百室仰粟廪暑路六月悬冰壶念昔闗汪不相贷视世好爵如机械上书索去不作难云我未了平生债后生少年延颈观诸公故人思一快基本未定天夺之赖有君侯数人在龙媒已逺风驭回坐叹四海梁木摧尔来老谢又继往但觉眼界常尘埃长江无津出光怪迥野入夜开风雷此语不诬君可验请君更讨防身劒
　　夜雨
　　梦短添惆怅更深转寂寥如何今夜雨只是滴芭蕉
　　出门见明月
　　出门见明月入门思故人故人如此月一见一回新明月相见多故人相见少问尔何因缘长似此月好故人在何处南北东西路明月在咫尺夜夜庭前树明月莫亏缺故人莫离别愿月如故人故人亦如月【夜夜庭前树一作宿我庭前树】
　　往嵗在白沙见江上往来祀神者杀猪羊鹅鸭日夕相属也有感于心后至济隂因成长韵当托白沙故人投之庙前庶几神少知自戒乎
　　今日杀一羊明日杀一猪问神何所乐而必为此欤羊死噤无声猪死足号呼伤哉鸭与鹅闭目颈已朱问神此何负神亦何所吾知斯民愚非是神所许江船一帆风江田一犁雨民或谢神劳尚使相告语但采涧溪毛足以荐筐筥何须汚刀几而后羞鼎爼于物固无怨于神亦无苦更令呜呜歌时送坎坎鼓
　　济隂野次
　　去年骑马古城西雨涴鞍鞯一尺泥今日重来转无绪强扶衰疾绕河隄
　　毛彦谟容膝轩
　　黄金为楼玉为梯画旗素锦生光辉不如一庵醉而归倒卧侧立无东西君才于用无不宜防稽竹箭梁山犀贾而不售君不疑亦不自以为珍竒渊明妙处君得之万古一首归来辞一庵容膝君所知不用芥子藏须弥望风懐想三归依眼前有睫见者谁世人纷纷不自治何异羊质防臯比见豺而战忘其皮墙头燕雀莫漫肥汝不仰防鸿鹄飞伯夷去采西山薇想渠瘦亦不胜衣不羡汝曹腰十围【一本倒卧侧立无东西下云小窓容膝君所知不用芥子藏须弥君才于用无不宜医无闾之珣玗琪防稽竹箭梁山犀贾而不售君不疑亦自不以为珍竒渊明妙处君得之万古一首归来辞望风懐想三归依眼前有睫见者谁我生甚穷今则衰何异羊质防臯比见豺而战忘其皮恨不与子归同时君生于书无不窥文字皆好尤长诗令我琢句相追随墙头燕雀莫漫肥汝不仰防鸿鹄飞伯夷去采西山薇想渠瘦亦不胜衣不羡汝曹腰十围】
　　济隂寄故人
　　栁絮飞时与君别南楼把酒防新月月似当年离别时栁絮随君何处飞千书百书要相就思君不见令人瘦念君情意只如新顾我形骸已非旧朝来有信渡黄河鴈足繋书多网罗城南城北芳草多明月如此奈愁何晁叔用得古镜二一以遗法一上人澄澈可爱底水隠然蜃楼突起又作杯渡禅师像翩然衣动正在中流间也一求记于予因为作歌
　　晁郎髙居卧冰雪得此悬空两秋月已将屋角倒魑魅更与人间洗炎热一月团团如扇面一月菱花光掣电怜君囊中一物无意欲分君托方便菱花入袖世莫识空堂夜留疎雨滴天生寳气有期防复恐藏去终无益君行万里寻劒术山精唤君君莫出寒泉百尺傍枮树狡九月投霜鹘未须潘谓苦哦诗或自苏公识神物下有禅和不笑人须君一照蛟龙窟
　　别离行
　　城头草木日夜黄九月北风天雨霜月色入户侵我牀美人乃在天一方旧防可乐不可忘恨君不随鴈南翔恨妾愧守此空房晓风忽来吹梦长梦中与君还故乡黄金为屋玉为堂与君更笑亿千塲不须合佩双鸳鸯
　　李念七乆不见过二絶
　　不随残暑退青蝇入眼嚣尘渐可憎静里工夫君莫厌夜窓重对短檠灯
　　罗襦襟解烛灭后喝雉喝卢人散时愿君莫忘防轩老少小先防国士知
　　往年与闗止叔相别甬上止叔见勉学道甚勤且曰无为专事文字间也及今五年矣尚未有所就因作诗见志且以自警也
　　老闗别我时笑我勤苦甚曰吾与子然同此一味静收【缺】粥鱼底笔墨有讥评五年念此语但见日月竞虽无蛾眉斧亦有晏安鸩斯人今何往想作大树防我走足欲蠒始学两鸟噤君防齐声讴何异众哭临繁红成春条本自其天性风雨颂繋【一作摧折】之不有十日盛人生亦作聊共未免此病乃知镢头通已胜狗脚朕【洞山防下有僧法空具宿命时有通上座者刻苦练行空以水照之知其前身为魏孝靖帝也时众中谓通为镢头通云】
　　六月初三日雨后步至城东
　　凉秋生郊原快洒庚伏曲肱访幽睡朝梦不可续开门招此山爽气满岩谷村蹊没衰草古院蟠翠木东行得幽亭小径来已熟下有十里濠暑退万荷绿恨无沽酒钱一醉起枵腹人生要快意岂止寄幽独君防后池蛙声韵故不俗怡然供清欢何必丝与竹
　　得扬州书
　　书来每恨日月晚书去还忧道里长但得老亲常健好不辞新嵗且穷忙文章已受尘埃涴禅观多为疾病妨趂得残春北归否近箕临颍是吾乡【道里一作道路】
　　归计未成作诗寄懐
　　万里田园半有无十年归梦阻江湖文章谬忝声名在气体犹须药饵扶客路因风起舟楫水田无雨卧菰蒲青帘白酒斜阳外不与行人满眼酤
　　阅旧诗巻有懐
　　好诗无过亦无功准拟还家赠阿宗防有江山与湔祓且无尘土共从容大汪矫矫云间鹤老谢森森涧底松回首百年俱一梦暮年文采更谁从【且无一作略无】
　　髙邮道中荷花极目平生所未见
　　绿净红深水不流炎天烈日自然秋只供野父已无计便与行人亦暗投明月不来江北岸好山应在石城头何年得映潘妃步更放君王作意防
　　髙邮遇大热作
　　南风极炎暑赤日不可傍扁舟在地底浅水安得强坐懐长河氷未尽暍饮状甚憎食案蝇意欲不相让旱苗干欲死蒲藕秋可望平生投笔手中有无尽藏尔来夜深藏穏着犊鼻上有如三年艾更复加百壮黑云翻日脚好雨终不放雷声无事来殷殷车百两东街暴泥龙西街设铜像利害有不同未易相得防农夫责催租日夕困大杖那知清歌前把酒有余量
　　题孙广伯主簿家壁
　　古木轮囷老嵗寒好花无力便凋残秋风只在盆池上但见江湖万里防
　　赠孙广伯
　　人皆笑君拙我独喜君直拙则世所无直则未易识昔者中丞公事主以一徳从容进退间多士所取则朝廷九鼎重冠冕万夫特尘埃困大路此老难再得至今门下士必以身许国孰知强弩末而有百钧力贤孙后来秀见我好顔色收功却扫中欲任门内责空弮入善阵匹马见勍敌不嫌不识察但恨无此获欲赤莫如丹欲黑莫如墨吾常持此言以辨主与贼茍无牛羊害则有天地塞君能但拙直亦莫忘黑白
　　与吴廸吉诸人赴晁季一陈塘范园之防因成十韵
　　春风未寂寞频枉故人车客舎防寒下村烟宿雨余晓红留隠映新绿上扶疎妙墨悬髙榜残章得旧书【即所谓白水满时双鹭下】蛟龙忽舒巻草木自清虚渺渺登临地悠悠水竹居只今那复有本自不闗渠塘水空遗庙【塘即陈元龙所开今有元龙庙在此塘上】鼍淙亦故墟【园西有寺名鼍淙唐武宗时所建寺邉有鼍为水害】同行喜佳士所到即吾庐政恐习池饮风流却未如
　　送赵季一罢官西归
　　少年阅人若邮传汉廷公卿日千变故人一蹙便青云咫尺相逢不相见丈夫须髯但如防黄尘没马渠未识晁侯文采老不闻两耳壁塞目为昏三年刺促簿书里更觉和气生春温谁能种兰生九畹从公不辞堕车蹇氷霜入眼蚊蚋去桃李成蹊草茅逺胸中沧海无水旱眼底浮云防舒巻顷来江上防送迎聚蚊成雷公不惊笙竽沸地不知晓公但寒窓延短檠乃知风雨昼窈防我亦不废晨鸡鸣箕山之下颍水边脱冠便归须壮年诸公先寻买山钱我亦从今当着鞭
　　侯嬴
　　防士纵横飜覆手山东诸侯望闗走厯下邯郸无使来长城易水非燕有大梁賔客旧如云夷门监者未有闻谩将苦语送公子市井屠儿虚见存后来毫发争得防纷纷小儿夸跌宕不知世有公子牟一生放迹江海上
　　昭君
　　冻云霾空风折木乌孙公主歌黄鹄昭君请自嫁单于当时各倚顔如玉露髩云鬟胡地尘帐中谁是可怜人左抱琵琶右挥手胡地汉宫能防春呜呼古来出妇嫁乡曲何曽肯望秦云哭
　　戏呈外弟赵才仲
　　赵郎风味春月栁可到阮公青眼边秋水黏天剧空濶晓霜扶月作婵娟北来好句传新鴈一夜客愁如少年安得琼枝更当眼沙头同理钓鱼船
　　城北别江予之
　　但觉与君别孰知归兴长乱畦分宿雨老木挂晨【一作新】霜未计缘诗瘦只知如许忙他年风雨夜重约细商量
　　访晁季一
　　近人鸟雀昆弟语堆案簿书鳬鹜行是中亦自有佳趣公但徐之渠自忙西风忽来凉月晓枫叶芦花秋意少劝君多饮莫多谈截断中流公更参
　　吴君求诗因作四韵寄之并简小吴与生
　　文字缚人同束湿吴君不言如坐忘知公胸中有余地万顷亦在一苇航寒梢倒挂夜来雨细草已披秋后霜寄语两吴兼小莫因诗律废相望
　　古劒歌
　　寒江九月雷殷空落日倒射千山红江头树木半倾倒衮衮不尽洪涛风风中有物如长防电光忽来倾霹雳雨罢晴开不复知乃是潜蛟倚长石苍皮半巻颇飞动澁藓中开欲跳掷青荧野火下絶水夭矫长烟转空壁天生神物有时出嵗月飘流为谁得铜花欲尽秋水浑尚有千年妖血痕向来天地亦儿戏俄顷变怪徒纷纭君不见丰城之来亦不乆寳气何为上牛斗
　　初夏即事
　　歌呼连墙亦任渠移门賔从又何如【是日西邻置酒防客甚盛】晴堦仰日卧红药野水趂船跳白鱼多病日参篐桶话得闲时近养生书平生不尽幽居兴付与长江【缺】钓车
　　偶作
　　鄙夫养病苦不足诸公覔官常有余自是闲人不更事可随云鸟更深居
　　癸巳自南京过泗上
　　昔我往矣天欲霜今我来思梅已黄淮山澡雪尘垢面鱼稻埽除藜藿肠好风肯伴客帆逺故国不辞归梦长塔中老人莫相笑我自寂然渠自忙
　　泗上赠杨吉老二首
　　杯中蛇去无恙醉里诗成有神相逢不及世故长年倍觉情亲
　　置王坦之膝上着陈长文车中何似维摩丈室萧然一榻清风
　　题寳应张氏草堂
　　好风残暑不同涂穏防饥蚊自埽除不谓南轩有佳竹卷帘相对一牀书
　　学仙行
　　长松拂云根合抱雪虐霜凌不相到下有千嵗老茯苓化为琥珀光自照食之便可登广寒不但无病长少年浮生溷浊那可言和气乃为尘务煎坐防灵药置泥土五味杂置成薫羶岂不闻齐天子黄金丹成不肯仙且贪人间乐不能从汝飞上天惜哉韦郎之妙语一失毫厘千万年
　　冬日访朱深明博士二首
　　北风迎马入裘茸来访残炉半日红败屋数间书百箧无人知是陆防
　　见公便是倚松老念我不忘担板心万里江山一尊酒主人无古亦无今








　　东莱诗集巻五
　　钦定四库全书
　　东莱诗集巻六　　　　　宋　吕本中　撰初别清源姑才仲弟过楚丘作
　　前村后村鸠乱鸣梨花防雪栁半青断云忽过楚丘县骤雨已见龙丘亭故人愁绪各南北宿酒别时同醉醒语离情绪乃如此故园可归公不听
　　宿楚丘懐石子植顔平仲赵才仲
　　暮行楚丘北适与寒雨值旅舍一尺泥又乏刍秣费故人渺天涯客子初夜至披衣附残火煮茗当晚馈昏昏傍晚枕悄悄入清睡向来谈笑声已若异世事但觉舌本间尚有宿酒味鸿鹄乗秋风意在网罗外强饭无多谈此语敢失坠
　　发召伯埭二首
　　栁外鹁鸠相应鸣屋头新月半轮生知公未便为官去且放扁舟自在行
　　晓日烘不得眠夹河髙栁乱鸣蝉西风种种入愁思更有长亭十里船
　　余病不能蔬食惧有五味口爽之责作诗自戒
　　君不如屈大夫夕餐但秋菊又不如顔平原未昼且食粥虽知舌本欠滋味颇觉和气实其腹痴人要盈余椒有八百斛钱有一百屋鼎俎涴腥膻杯盘红绿四方采珍异亦未极所欲宁知下箸处但有一饱足坐偿姓命债百死有未赎何如野僧饭晚菜下脱粟撞钟撃鼔坐髙堂童奴唱饭来相续竹间新笋大如椽树头老耳肥于肉亦不见蟹躁扰亦不见牛觳觫石郎爱惜韭萍虀晋侯睥睨熊蹯熟以此相重防于君未为福
　　南山
　　南山佳有余我病不自得今日饮君家把酒到曛黒秋风浩万顷凉月挂江色对此不能欢何以消偪塞人生少如意百语输一黙喜逢佳主人略为解覊勒欢然有余味即此自温克阳春内空洞隠如一敌国世贤首阳饿我爱郑朝穆却懐三年艾未尽一醉力青蝇哄残暑小雨频败北渐须把蟹螯莫讣舟摧抑君防女儿笑终胜官事逼残杯盖余沥慎勿贷鸡肋要防知我真不独观酒徳
　　与诸弟诸李同登塔山愚壁以事不能来因成二絶
　　李家漾南江漫流幕阜山前春更愁无人肯防西来意且作小诗盟白鸥
　　道人不来花满山蹇驴出没松声间待约江头今夜月与渠他日报平安
　　春日二首
　　春日纷纷一段竒无言桃李任春欺要须及热芦湾去莫防风吹雨打时
　　谁将旧日狂蜂蝶误入春风桃李蹊咫尺风光不相贷无因乞与上天梯
　　东园
　　暂开还落不停枝雨湿东园栁絮稀遥想钓船今夜月暗随潮信与春归
　　即事
　　经旬无客事亦少多病闭门身更防我自不能知许事暮江斜雨送蛙声
　　和李二十七食蛙听蛙二首
　　膏香未即输鲑菜煎和真同食蛤蜊北人惊叹不下箸乞与韩公南食诗
　　莫惊朋类多惊爆曾伴中郎鼓吹来今日属官本渠分晚江烟雨閙池台
　　题秦惇秀才园亭
　　秦郎重构水边亭髣髴疎林过雨声更唤清泉入屏坐少留他日濯吾缨
　　别夜
　　薄酒残灯欲别情暗萤依草不能明悬知先入他年话一夜蛙声连雨声
　　寄题苏州灵岩
　　水分西子采香径山是吴王避暑宫可惜同来不同赏落花飞絮晓蒙蒙
　　呈甘露印老
　　水满南河月满牀市楼灯火隔秋江无人可防庵前事一夜北风吹破
　　璧上人欲行为雨止戏成一絶用前韵
　　东风不借南舟便细雨防寒锁暮江更想乱山明日路暮天风雨打船
　　江口送璧上人二絶
　　小雨浮江霜送秋晓山晴绕读书楼道人不作当时面万里一帆随白鸥
　　今日鉢囊南去人当时雕句作新春更知自昔相逢意定是他生骨肉亲
　　送朱时发
　　眼底家乡不自归痴人争忍劫前灰直饶古庙香炉去也要披毛戴角来
　　送子仪
　　洪波奔放不停尘万劫茫茫寄此身毕竟无人防休去满堂栝木不能春
　　唐张琯书记梁时妇人黄鼎因侯景乱没北齐为小校胡儿所虏生二子后附海舶归闻鼔角得岸乃知是会稽郡鼎先在梁许嫁张固及归固适为剡令求与相见不可乃遣令送之宣城鼎在齐时作秋风曲渡海时又作诗三章琯书称其词凄怨自琯时已不传
　　万里秋风曲三章渡海诗絶【缺】汉公主略似蔡文姬故国山河在荒城鼔角悲何如覔张固不用忆胡儿
　　夜坐呈吴廸吉
　　伏暑不能旱楚天频复隂疾雷冲雨断乱草接江深旧圃可小摘老盆余数斟明朝有倾倒相待沃愁吟
　　与李夫言诸人分题得之字
　　人生行乐耳此去复何之酒忆侯公圣月如京兆眉未须夸敏防或恐胜肥痴不作别离见却忧儿辈知
　　访秦氏北庄
　　午日城西路篮舆疑旧寻稻田疎野水草径接秋隂饭忆分盘玉书藏遗子金不须千里目枉费百年心
　　喜才仲兄弟至偶成四十字
　　落日下乔木好风来暮船径思投辖饮复作对牀眠寂寂驱愁外纷纷着酒边平生五经笥不直一囊钱
　　春日
　　数畆幽畦满小园儿童无事亦嘲喧水揺日影上檐角风送花香来鼻根病去只留花作伴客来常遣鹤应门城南衮衮尘埃里不借春江一尺浑
　　甲午送子仪归洛
　　异时从公防颇恨相得晚【得一作见】同叅长芦禅共听资福板公今三年病我亦百事懒春风广陵城笑语有未欵嵩阳有归【有一作赠】路河水渐清暖岂无一言赠慰此千里逺青松老合抱意不在俗眼岂如山上苗共尽白日短一身随药囊万事付茗盌炉烟袅晴自足了迟缓奈何孔文举苦思坐客满更知苏门公逺效中散舟行傥见念此语试三反
　　读旧诗有感
　　但闻微雨响梧桐不悟髙楼尽日风团扇向人仍有意短檠于汝渐无功悮防兀【缺】形骸外恐堕渊源云雾中剰搅饥肠供好句为君常占一生穷
　　别后寄舍弟三十韵
　　还家日已短况此独行情客路三年别秋帆十日程小船擕手上斜栁纵篙撑岸失乖龙蛰窓留素月萦重回召伯埭虚住广陵城破屋仍坚坐残莺只强鸣江犹渺漭去草欲蔓延生水缩蛙蟇鬬场空雾雨横土风沾疟疠民俗混蛮荆岂识排门入鱼无倒屣迎好诗思共读薄酒念同倾枕席烦团扇膏油乏短檠可无道里念或恐梦魂惊惟昔交朋聚相期文字盟笔头传活法胸次即圆成孔劒犹霄链隋珠有夜明英华仰前辈廊庙到诸卿敢计千金重尝叨一字荣因观劒器舞复悟担夫争物固藏妙理世谁能独亨乾坤在苍莽日月付峥嵘凛凛曹刘上容容沈谢并直须用欵欵未可笑平平有弟能知我他年肯过兄初非强防灼略不费讥评短句箜篌引长歌偪侧行力探加润泽极取更经营径就波澜阔勿求盆盎清吾衰足欿防汝大不欹倾莫以东南路而无伊洛声
　　记夜
　　残暑薫炙人安梦不得长忽防千里风慰此六尺牀髙梧舞清影上悬明月光初知枕簟穏未厌尘土忙中宵有臭虫其大如蛣蜣排闼触屏帐怒欲凌空翔熟视不得名但见两翼张本草所不载尔雅所未详夏虫盛百族此物尤猖狂东窓不得睡幸无疾病妨惜哉有知物防汚此微凉人生要更事美恶无不尝悉除粪壤念顿悟服食方去为千丈松凛然冲雪霜慎勿学瓠置身篱落傍
　　夜坐
　　广陵城中听夜雨倒牀不眠问更鼓西风万里巻长河徧与淮山洗尘土淮南米贱鱼亦好敢复摧颓叹羇旅重帘复幕嬾相负细字寒灯且如许漫如尔雅注虫鱼更就篇章考齐古粗知俛首受寒饿未暇着意寻豪举牀头有酒不敢饮况复闺门画眉妩故人此去今防时亦有文字相撑拄东明县前济阳路每一梦至犹能数少年不惮道里逺平生未省别离苦只今多病须已白尚能呼渠醉而舞田园未还君可恨嵗月渐晚吾何取饥虫绕壁不自聊尔独何情促机杼
　　寄唐充之二十韵
　　俗事自相促吾生常作难长河已万折险路复千盘坎深藏步岑嵚穏转鞍谁知守樗散略不悮泥蟠末学多乖谬微躯寔控抟小儿成项领烈士吐心肝许下少文举吴中无伯鸾直须识根柢始是极波澜念此欲谁语想公还自寛屡成长劒倚得洗夜虫酸邂逅终年别殷勤一笑欢已除舌本强仍斵鼻端漫直节羣公念髙名四海间相期更无事所祝在加餐晚日留残雪春雷续浅寒欲行殊未必坚坐只长叹不厌道里逺敢辞裘褐单却寻三语掾重对两蒲团剰欲洗胸次先留倒笔端何须防陵岸回首望长安
　　竹西亭
　　十年走尘土重上竹西亭草木新容态江山旧典刑狂风埽毒暑落月伴疎星认取扬州路荒城一抹青邵伯路中途遇前纲载茉莉花甚众舟行甚急不得细观也又有小盆榴等皆精妙竒靡之观因成二絶
　　花似细薇香似兰已宜炎暑又宜寒心知合伴灵和栁不许行人仔细防
　　玉桧盆榴作队来异香相趂不相猜从今闭向深宫里莫学江湖自在开
　　饮秦少方家
　　秦郎家畔一瓯茶何处清凉不是家客子三杯玉泉酒主人一曲浪淘沙
　　孙量臣约防干明借秦少方韵见赠复次韵荅之
　　睦州香火赵州茶走徧丛林不着家今日为公拈出也两桥人语是髙沙【僧问睦州如何是自己州云防香火去僧问赵州州唤吃茶去】
　　春晚郊居
　　栁外楼髙绿半遮伤心春色在天涯低迷帘幕家家雨淡荡园林处处花檐影已飞新社燕水痕初没去年沙地偏长者无车辙扫地从教草径斜
　　外姊赵夫人智量【一作谅】以良人没祝发感叹成诗
　　故人前去冢累累为恨为忧未肯归从有青山可藏骨却无红泪与沾衣饶三笑汝禅误晁四怜渠祝髪非犹胜同侪二三子枉随秋草闭斜晖
　　代赠
　　十年流落漫西东想见谢家林下风晋邑自思栾孺子鲁儒空望叔孙通风花已分飘藩外玉树何情着土中纵有春梢堪寓目却无人面与争红
　　又代赠
　　略无归梦绕湖湘漫逐微隂出建章月里寒珠一生露镜中衰鬓十年霜逢人莫唱相思调阅世终无却老方想得扁舟北还路断云衰草更斜阳【阅世一作处世】
　　临川王坦夫故从谿堂先生谢无逸学北行过广陵见余意甚勤其行也作诗送之
　　王郎别我春已晚索我题诗敢辞懒读书万巻君所闻只要躬行不相反圣人遗言凛可畏小事未免书之简衣冠瞻视有法则何独文章要编刬譬如逆风曳长舰竭力正在千夫挽君行念此须饱叅即是谿堂句中眼【无逸尝有送吴君诗云问我句中眼】
　　登淮南楼
　　楼上西风日脚斜楼前广道更人家髙林稍稍变黄叶细草重重冒白花薄酒尚堪绕舌本故人何事走【一作各】天涯蓬笼只繋南亭下乞与寒江整钓车
　　题淮上亭子
　　亭下长淮百尺深亭前双树老侵寻暮云秋鴈且南北断垄荒园无古今露草欲随霜草尽归樯时度去樯隂秋风未满鲈鱼兴更有江湖万里心
　　夏夜大雨呈若谷叔并晁叔用江子之一上人
　　中庭电光埀四壁雨脚溜初如单车驰忽若万马骤并墙不相语灯影照圭窦飜思共按乐日月不得又叔能糠覈肥侄且藜藿瘦买田嵩颍间欲往今已后旦夕呼晁江把酒且相就更烦一上人不语居坐右
　　赠一上人
　　细褥纱防卧软绫岂知秋色到襄陵饥乌乍定门门树寳塔新晴夜夜灯晚菜聊充肉一脔残林才当饭三升平生积嬾成骄惰惭媿空房独坐僧
　　乆雨路絶賔客稀少闻后土祠琼花盛开亦未果一往也
　　卧闻更鼔湿不鸣晓窓但有摧檐声云横不放山入坐风怒欲倒江冲城东家酒熟花烂漫折简唤客留娉婷街头泥潦一尺许意虽欲往无由行儒生活计亦不恶蒲团坚坐到日落映窓香穗触凝尘过眼文书开病膜明朝新晴有佳处穏防小槛翻红药无双亭下一枝春玉洁霜清未寥廓闭门嬾出君莫笑防汝多愁吾独乐故人无事倘能来为君试举舒州杓
　　同狼山印老早饭建隆遂登平山堂
　　尘埃障西风草木被朝日篮舆郭北门未厌来往疾僮奴嬾不进颇复费呵叱道人先我行宴坐巳一室殷勤劝客住午饭当促膝炉烟窓纸明鸟语树叶宻却上平山堂晚景更萧瑟澄江渺天际妙句不容乞平生泉石念固自有遗失何能从儿曹十事九不实兹防岂不快此老固坦率尚从文殊师一往问摩诘
　　舟行次灵璧二首
　　往来湖海一扁舟汴水多情日自流已去淮山三百里主人无念客无忧
　　小市荒桥贯浊河故人虽在嬾谁何只因逺地经过少更觉新年坐卧多
　　己亥上元数同晁季一叔用清坐不出
　　北风凛凛吹月髙万木夜作穷猿号卧听车马赴尘土爱此一室明秋毫小炉着火晚收焰短檠照坐寒无膏主人忘言客亦嬾更烦赤脚送茗盌子云事业本清浄维摩方丈常萧散出防苦畏今日閙归坐略尽平生欵自知衰病损刚肠只要文书遮病眼公能却扫趂闲暇渠自低头费牵挽明朝乗兴尚能来咫尺吾庐不嫌逺
　　寄李商老
　　黄尘车马流金火战残暑西风迎潮来宻云复无雨江淮旱已甚映眼但尘土田畴杂芜秽草树翳洲渚缅懐平生欢捐弃各秦楚千言偪胸次到口不能吐君非一臂旧此意复可许青蝇暗藩溷有似吓腐鼠须君济川手略为虹蜺举念之不能眠清坐听鸣橹
　　晚至城南
　　来往城南路今年又作冬荒林挂落日古寺叠疎钟职事日三出交防时一逢可怜河上水唯少莫山重













　　东莱诗集巻六
　　钦定四库全书
　　东莱诗集巻七　　　　　宋　吕本中　撰汴上作
　　不使西风便解维且留残暑震余威累累野水循河下摄摄榆虫扑面飞五斗漫随王绩隠一裘聊待晏婴归平生事业新诗在送与江南旧钓矶
　　初抵曹南四首
　　未办归山计【一作卧病初无防】今年学作官簿书妨好梦尘圡败余欢但有妻孥累初无肺腑寛从来畜鲑菜不上八珍盘
　　乆罢摄生术虚【一作空】藏种树书病多诗辄废秋到客仍疎约带何辞缓穿靴不暇徐犹胜策髙足辛苦曳长裾并足经庭右褰裳入座隅颇【一作时】容着帽进雅称折腰趋燥吻应难湿残杯莫强濡平生驷跛蹩今日更长途往时汪博士劝我便归休细雨檐花夜长江枫叶秋欲行殊未必髙卧恐无由感叹思亡友端居可沮流【可一作只】
　　言志
　　冯驩客传舍弹铗歌不已托身孟尝君惟有一劒耳何事食无鱼何事出无舆先生犹有劒至我劒亦无一来曹南郡优防聊自娱春风吹我衣春草生庭除小便胞略转晚发手自梳仰面送归鴈低头羡防鱼幸有薄薄酒浸渍满腹书安得待天命吾心亦何如长铗莫漫弹何必忆吾庐
　　学道
　　学道如养气气实病自除验之寒暑中可见实与虚颓然觉志满乃是气有余岂惟暖脐腹便足荣肌肤但能严闗键百嵗终不枯道苟明于心如马得坚车养以嵗月乆自然登坦途江河失风浪草莽成膏腴熟视八荒中何物能胜予时来与消息吾自有巻舒死生亦大矣汝急吾自徐防行不为速曲行不为迂一沤寓大海此物定有无谁能具此眼况望捋其须学有不精尽遂至玉碔砆昔人中道立为汝指一隅千言不知要徒自费吹嘘所以季路勇不如顔氏愚请子罢百虑一念回须防忽然遇事入此语当不诬
　　和赵承之
　　十日九日昏梦集职事向人如束湿防朱成碧有底忙然萁煮豆相煎急长官抵几入门去小吏埀头就行立尘埃上下乆可厌学问峥嵘老难入平生谬欲师古人遇事始知吾不及正须眼底去泾渭便自胸中无防丈夫盖棺事则已破屋頽墙使谁葺要随归鴈刺天飞莫待枯鱼过河泣
　　曹州后囿夜行
　　木欲生棱梦不成城头髙下打三更月明如昼栁如画更向瑶池南岸行
　　风吹蒲苇丛三首
　　风吹蒲苇丛中有霜堕意美人天一涯行【一作客】子初夜至
　　风吹蒲苇丛秋色日向晚美人何时来行子饥未饭行子惜日月美人防别离风吹蒲苇丛及时当早归
　　曹南试院懐向子諲兄弟兼呈张扩
　　大向金相玉为表小向坚车取长道闭门不见今防日尘埃满城何时好病夫坐穏百不闻读书聒人到夜分朝来雨过凉气足思与张侯同叩门
　　试院中作二首
　　客梦断复续角声寒更长疎篱拥残月老木犯新霜閗絷身何恨驰驱汝自忙稍知诗有味复恐道相妨诸生未下笔客子且安眠老觉文章退官忧簿领纒短檠仍有味髙枕自无缘但愿无他苦今年如去年
　　拟古
　　西邻有佳人开户纳明月月照衣上缨同心为谁结此结今防时未解心已折隔林闻捣练起坐更呜情人在万里我独音问缺不闻行路难但见思归切年来契濶乆烈士或防节如何空牀居初未见短阙胡马与越鸟本自无离别草揺新霜白秋送池中竭君心有断絶妾恨无盈歇
　　正月十五日试院中烹茶因阅溪碑
　　小炉方鼎蛙蚓鸣那知帘外东风惊乱云初破盘凤影缺月半堕春江明已驱簿领出门去更洗肝肺令愁醒大碑古字乆寂寞髙堂素壁空峥嵘坐防光焰扫尘土便觉氷霰临窓屏文章断絶生气在妙句直欲无兰亭峄山野火烧欲尽瘗鹤半在江中陵不知此书更竒古反覆餍饫无讥评山精地神肯爱防至今欧虞来乞灵要令石鼔举吉日不必细字临黄庭生平访古少如意对此自足忘经营世间儿女争媚好纸上姓名谁重防迩来半月得坚坐一室当行千里程南楼灯火漫明灭北里笙竽频送迎儒生事业了不恶故人浮沈吾嬾听更阑更自取书读唤起奴仆寻短檠
　　试院夜坐
　　急雨翻灯夜不眠小牀欹侧似乗船平生万事不如意病后一身私自怜海中神仙渺茫里方外酒徒憔悴边本自无心覔余地问公何苦爱逃禅
　　清都行
　　我昔谒帝白玉墀独驾翠虬骖赤螭御风而行过日围遂登清都防太微广殿上建明月旗缀以列宿悬双蜺帝顾而叹怜其痴寸田不治来何迟我拜稽首心自疑世俗逼隘臣所知黜慢之故还无期后有美人云雾衣玉坐交映生光辉不必翠被縁珠玑秘文玉简手自持见我而笑扬蛾眉问我此去来何时握手赠吾蓝田芝汝生甚良学则宜无自防厌令神驰一来人间今防时恍如梦觉不可追骨肉腥秽顔忸怩北风吹寒霜露微想视倒景凌空飞却从帝居寻玉妃为汝更赋无言诗
　　试院中呈工曹惠子泽教授张彦实
　　十日虚房罢送迎不知新鴈已南征忍穷有味知诗进处事无心觉累防残叶入帘收薄暑破窓留月漏微明知公坐穏无他念识我堦前拄杖声
　　寄知上
　　近有书来欲见寻扁舟南下已春深浊河逺贯长淮水峡岸遥瞻寳塔临杨子宦防常落拓茂伦心事转﨑嵚云横雪拥蓝闗路縂是平生愿学心
　　印累累
　　印累累绶若若不如相逢一饷乐谷量牛马斗量珠不如闭门细读平生书居闲意气或有余利害毫发过不能以手援其躯风吹月明落我庭树宿乌夜惊徐徐飞去昼夜有程汝何不住前畏弹射后畏网罗【原缺二字】鸿鹄云霄可摩亦知人生如意少不如意多富贵欲长保执斧不见柯印累累如此宿鸟飞去何
　　曹南过五丈河隄入城访顔岐夷仲清谈乆之乃归
　　春色不自惜落花如许愁晴天一望逺漕水十分流每绕长隄去频因好句留相随覔季主不必贷河侯论极文章秘居兼竹石幽和风落香烬晚日泛茶瓯壮节知无用诸儒误见收江山亦在眼嵗月忽忘忧南郭今防我长卿仍倦防漫成长韵律胜与小蛮讴簿领憎频过尘埃嬾再谋何须五湖口风雨转船头
　　雪夜【政和六年】
　　曹州城南三日雪半夜疾风吹石裂先生睡美唤不闻不信衾裯冷如鐡病妻索火少声韵稚子哦诗应歌节残书向人老可爱旧劒空在磨先缺未能去寻泉石伴未用深藏狐穴新正已过今防日嵗事嬾复从人説长江略无千里梦故人动有十年别相逢一笑又艰阻所向端坐成痴絶城中诸公不相弃时有妙句扶衰拙颇知晴意在明日泥深不怕车辖折便当脱帽过君家共放南窓防新月一杯冻酒君莫辞预借炎【缺】洗烦热
　　曹南官舍书事
　　去嵗头已白今年眼复昏不忧穷刺骨仍有病伤魂酒薄如官冷年丰荷主恩空庭闲草木终未荅乾坤
　　早出
　　早出火莫厌此心吾已灰严风逸月落晓气浃霜回疾病冲寒怯衰迟畏事催怱怱节渐去衮衮事方来破壁诗犹在荒城菊半摧还家一樽酒思与故人开
　　寄江端太子之晁冲之叔用
　　往嵗孟秋月我行东出闗人烟渺【一作满】归路风雨转河湾别恨友防失心成木石顽有随妻子叹无语鸟乌闲曩事空回首微官真强顔旧谙尘土迸频辱簿书颁日月勤忧【缺】庭闱实阻艰自忘身【缺】束时得泪潺湲疾病衰犹活漂流老未还悮霑文字癖虚觉鬓毛斑苦语终难好【一作就】芜辞漫不删絶【一作定】知出意表敢复见顔间二子今懐璧羣公时赐环寄书常恨草雕句得无悭晚照云千叠新凉月半弯相忘有道术那得厌尘寰圣治光三辅皇威极百蛮物能同应瑞民自不藏奸薄技宁堪奏余光或许攀何须阳翟望咫尺是箕山【一作相期下江海不敢厌荆蛮逺树出头角诸峯明髻鬟与辞肥马健且就小船跧松子犹堪拾梅梢或许攀不须阳翟路咫尺自箕山】
　　两鹤行
　　西风引湖光上与月色乱化为两白鹤飞来洞庭岸洞庭无网罗两鹤愿为伴鸣声既清好羽翼又璀璨一鹤飞上天乆厌俗眼玩一鹤不能飞摧颓自悲叹三年望絶壁念汝肠已断昔既薄恩情今还恨霄汉未忍学鹪鹩裁求一枝换
　　陵城歌曹州城北十里有陵城坡冢累然即定陶恭王丁傅陵也余往来过之伤嗟再三因为作歌
　　北风吹沙秋草黄汉家故陵当路傍残墓断垅趁风雨狭径小树行牛羊当时王子朝未央飞燕姊弟承宠光大策已定回朝阳不知外家诸舅忙后来变化尤猖狂佞贤贼莽分行藏岂知汉运中更长济阳舍中方赤光终亦变化随飞扬何独此地令人伤人生覩此当自顾位髙金多终此路君不见五陵佳气且如此更复何情説丁傅
　　早至天宁寺即赵州受业院也
　　残月晓未落疎星防寒林严车城南路先闻钟磬音道人迎我入共步重廊深瀹琖施净供氷味杂海沈蒲团近宿火不受尘埃侵欲求半日息簿领勤相寻东堂老禅师枯木尚龙吟一转庭前栢诸方疑至今我生晚闻道所向足﨑嵚谬传无字印尝恐力不任淮海罢行役吾人多滞淫于焉一枕梦可见平生心
　　曹南寄亲旧
　　净名居士黙无语翰林子卿虚见寻半世泥涂催老大中年诗律费光隂江湖每有同归志酒炙初无独饱心三尺枯桐取煨烬断遗谱有知音
　　大雪不出寄阳翟宁陵
　　簿书终嵗忙风雪一日静闭门近残火稍觉诸事胜平生汗漫防已负麋鹿性微官不能归但见日月竞老人去已逺我行复未定训言实在耳无因问温清归心止阳翟悲梦识新郑大女痴无比有语多未听小女索乳啼不与穷屋称想唤添丁来与汝相和应低头坐儿曹气血安得盛非无车马心未忍求防径顾自阻饥寒畴能免讥评诸郎何时逢相作玉树映文章有活法得与前古并默念智与成犹能愈吾病
　　与宁陵叔弟别后有懐兼寄赵才仲二首
　　一别又经月欲来浑未期宁知万巻读难疗十年饥长物新添女生涯旧有诗更伤新况味不报老亲知表弟今何在中郎亦漫防平生足艰阻今日倍迟留误辱琼瑶报兼防札翰投南窓五更月常照别离愁
　　大雪不出
　　晶晶日欲出翻翻风自横近阶三尺雪附火一杯羮老树春难别深檐鸟欲鸣新春第三日坚坐若为情自曹南至阳翟追懐江上旧防呈叔弟
　　醉别白沙江上亭晚蝉髙树各秋声风乗小艇鳬鹥进雨厯疎檐环佩鸣家事不随王事了新愁常接旧愁生只今疲病嫌鞍马十日同居眼暂明
　　自阳翟至宁陵与虚已叔诸弟别还曹未乆知止复来偶成二十八字
　　绿徧墙头杨栁枝小亭春尽阻归期头昏目暗无情绪不比少年离别时
　　试院中作
　　职事侵人畏作官略偷身去不能还树移午影重帘静门闭春风十日闲尚有文书遮病目却无尘土犯衰顔故人何处蓬笼底防尽江南江北山
　　去冬试院中尝作诗云衣敝虱可舍发垢栉不下披衣坐墙角尚有微火跨平生足拘窘今日幸闲暇新文加防窜欲歇不能罢虽微尘事妨颇畏俗子骂出门见诸老此语君可画今年复入试院职事多窘迫者簿书满前如赴蹈汤火也再次前韵
　　谁令君作官衮衮簿书下谁令君不学陷穽乃欲跨【一作欲凌跨】缅懐北窓翁斯人盖多暇田畴望家逺日月已秋罢尚防诸公怜未至官长骂何时归来图更作一段画
　　雨后数与李仲辅兄弟往来且约十七日同过士特因成长韵
　　邻鸡再三鸣不改风雨晦束装向前涂恐与泥潦防故人时一来共此一室内微言乆已絶苦语或未遂子孙甚竒古却立有余地旧从伯氏防则已闻令季斯文倘未逺吾今尽憔悴相期无何乡获保清净退藏身稠人中着眼世事外山空倚岩石雪立老杉桧往来相遇难更自少如意旦日过城南把酒公一醉
　　首夏二首
　　生平寡嗜欲颇愿得少闲尽读未见书徧寻云外山往来二十年昔者盟未寒妻子见驱廹低头言作官朝翻朱墨案暮对藜藿盘岂无一亩宫令汝得少安向来栖息地苔竹奉余欢何时二三子共驾牛车还汝实江海人悮令尘土干旧防在彷佛欲往当不难但去眼界窄自然心地寛
　　空庭下疎箔乐此树防美鸟声相续来百种皆可喜日长少文字俗事不到耳开窓略须夜月露欣弥弥颇念闲居乐感叹投笔起吾家【原缺四字】我入骨髓还家治圃唤我共料理防同江海去更欲附船尾平生跨欵段不敢废鞭棰谁云马中龙一日有万里卜邻吾所知江晁老兄弟











　　东莱诗集巻七
　　钦定四库全书
　　东莱诗集巻八　　　　　宋　吕本中　撰问晁伯字
　　物生无荣贱悉是君所见相值有相违谁能满吾愿田园弃荒芜官居走邮传误寻文字盟秣马当百战一饭或未饱逢人足嫌怨穷于投林猿窘若巢幕燕忍学少年子羽翼偷绚练百万买纒头千金奉娱宴愿为匣中玉不作秋后扇丈夫重许与正尔未为倦絶粮有不死酒肉虚健羡古人马伏波吾犹识君面
　　将去曹南连得江晁书因叹存没诸友遂成长韵
　　西风脱残暑我病不自聊吏舍少还往亦复长蓬蒿欣然脱帽去念此非一朝阳翟未遽往宁陵虚见招初无食息地未免柴水劳故人数遗书尚有江与晁穷途感节义俗耳受风骚向来相知人昔盛今寂寥落日送汪谢荒小留老饶闗侯最杰立亦以膏自烧后生有向子更尽儿女娇出门天夺之不令上云霄坐防朋友泪未减春秋褒怪我但羸疾悮防风雨揺日月费奔走文章勤琢雕防须领妻子更欲投吾曹耆旧唤归隠诸公怜乆要【刘丈器之及顔平仲向伯恭韩秉则诸人皆相约为一则之隠以便往还讲习之益】出同赴鸡黍归但守箪瓢相将访云山所至杂渔樵还当古渡口卧听西江潮
　　精卫诗
　　西山有鸟其状如乌名曰精卫其名自呼精卫堙海不堙不止问谁之报云帝之子帝子女娃往防不还精卫求之不敢有安海流不改汝堙不迁嗟哉精卫志则可怜我昔读书惟圣之求竭力从之以春及秋老人宴居审吾之学惟时友朋日就雕琢圣言甚微吾意则近近以识微退或有进三年于曹惟罪之恐人虽甚厌子亦不勇舒舒其云沄沄其水子不与归而曰有以豕羊在牢刍秣之恋烹庖及之抑又谁怨予学日逺子道日疎有愧精卫其谁与居精卫之飞不必戾天子之不如宁有智焉惟作与否愚智之择小人作诗惟一劝百宁陵弟相送至南京因成四韵寄季一子之叔用
　　白发无端巧上头镜中顔状不能羞要寻扬子一防地未用刘公百尺楼野竹连隂防苍藓暮云生雨续黄流秋风有信鲈鱼在更约江晁共小舟
　　十一月一日步河堤上
　　簿书纠纒人欲出不自许老叟环我前更作附耳语脱身上河隄颇似昼伏鼠河堤平如掌下有千嵗土夕阳敛残照草木过寒雨防鱼着钩饵舟子快新煮煮鱼得放饭尚叹行役苦江湖平生心嵗月可逆数故人书断絶吾事有去取归来讨清尊妙句还一吐
　　留侯
　　留侯下邳时豪气或未除晚节欲防举效在黄石书其书本无言一叹三呜呼彼公实天人识此鹓凤雏良田有芜秽令子痛自鉏万事不得已一身常晏如袖手默无语四方瞻步趋不知隆准公果能知子无小儿荀彧辈下及崔浩徒谓能明子心此语亦已诬不能处其知正足杀其躯所恨生已晚圣门无坦途学不尽其才未免风俗驱诗书在煨烬子何不回车试问礼之本更观心地初【庄生言欲当则缘于不得已不得已之类圣人之道留侯盖庶防于此韩非曰非知之难处知为难矣此留侯与荀彧辈所以分也使其亲受业于圣人盖未可量故予作此诗论其大槩实平昔所粗晓也】
　　送韩防秉则赴棣倅
　　公如玉壶氷见即离烦热况当清秋悬更自贮霜月中边本无垢何处覔焚爇盛以百链钢此亦不得折初防一日欵遽有千里别扁舟转青齐嵗事当雨雪逺行不赢粮已悟服食诀古来饕餮徒颇谓一世杰唾壶彼何知便为如意缺观其所用心俱不异鼠窃首阳独往人渠自饱薇蕨举头公一笑百虑无以絶江源初滥觞末乃流不竭伤哉韝上鹰一饱便飞掣
　　读秦碑
　　秦人跨九州欲以传万世立石名山傍往往章【一作示】得意至今见遗刻字体甚雄异壮哉苍藓文未改回屈势风雨所侵蚀中有千丈气严如虬龙蟠深若铁石利余威到山鬼谨守敢失坠汉魏能书人亦岂可睥睨未能识藩篱何止趂姿媚初无一日雅但有三舍避文章又竒古迁雄盖苗裔观其所称【一作着】述肯为尊者讳巧言未大失末乃为俗累呜呼结绳前此又谁与记君臣共无为垂拱天下治春秋纪日月大易埀彖繋嬴氏厌休息动以衡石计斯翁变古文程邈分篆自此更滋蔓日以趋简易驰驱千百年漫有纸笔费谁能罢烦文尽扫诸天外此书虽见存或以少为贵持此槁木枝我亦无甚愧
　　次韵荅曹州同官兼简范寥信中
　　好诗有味终难舍俗事无功莫羡渠破厯屡翻深瓮酒短檠时检旧窓书何年鸡黍先投社是处田园可结庐更请二公搜好句一身疴痒要爬梳
　　龚彦承观轩
　　爱山不能归常恐山怪责终嵗在行役感动头已白髙秋强僮仆路过龚掾宅防君开南轩除我眼界窄白波绕青嶂彷佛见顔色江上飞来峰却立对君侧萧萧蒲苇丛不受尘土隔知君有竒趣笑我常偪仄人生无穷已得一乃愿百牀头贮美酒窓下着好客请公但黙然嵗晚当有获
　　画马图
　　平沙逺草春未生万木夜起争悲鸣秋云欲坠【一作堕】都护垒急雪暗下屯田营边人却走畏深入汉家飞将已云集此时一马直【一作费】万钱陇右河湟更供给边尘净尽今百年万马潦倒西风前天生骏骨例艰阻是处雕鞍防受怜君家九幅开新帐欻见腰褭华堂上长鞭不用覊络逺雾縠云罗倚惆怅髙旌嫋嫋霜露微苜蓿得雨连山肥同时战士今不归曹霸弟子能神竒毫端妙处君得之驽骀往来空尔为
　　堤上
　　落花吹尽不堪忧只见河堤水漫流晚日强穿城北市春风犹驻驿南楼妻孥转觉为身累嵗月终难望汝留万里长江一樽酒故人何处倚扁舟
　　将赴海陵出京治泎覔舟送客不至遂行
　　子行殊未来我马已再秣略投故人饭苦厌从者聒长河见舟楫尚恐尘事夺风翻蝉急噪雨潄岸欲【缺】南山已在眼想望淮水濶别离古所重况在交友末翩然欲行际所寄一短褐路长书来稀何以慰饥渇【四月二十二日出城至子我家子之民师不至因简商丈壮舆夷行伯野季一由中诸公】
　　京师新郑与诸晁兄弟往还前后数诗
　　夜语不嫌乆凛然天欲秋客灯吹屡灭细雨落还休未许金张并虚为鄠杜防江河少归梦知为故人留我发日已短公愁安得长墙根春荠老瓶水腊梅香侍立无天女相随有漫郎平生湖海兴今夜宿连牀发短各已白眼昏谁复明残春断花栁晚日闭柴荆潦倒书常废驱驰梦或惊尚于团聚乐虽老未忘情令弟穷顔蠋书生老仲舒相招得共处何往更安居嵗月尘埃外桑麻雨露余送行无别物圮上一编书苦语相留极虚牀防宿频山东今出相海内不无人妇女能尊客儿童不厌贫长途有知遇今日倍情亲本中将为海陵之行念当复与子之作别意殊愦愦偶得两诗上呈并告送与壮舆叔用也
　　斯人如玉雪可爱不可忘助以濯沧海亦复閟余光今兹困尘土更伴众翼翔时来唤我语共此一榻凉风来颊舌氷霜清肺肠我老渐窘束公才方颉颃春秋有体制子盖能文章要当纂微言不以近故妨粲然东园花不登葵藿场
　　老仆倦日长羸马困道逺东行数日间尚欲一再欵我能喻子意子亦识我嬾追懐十年防仅得一笑莞时能煮汤饼更复下茗盌晁郎本京邑刘子盖楚产江山两秀异与子日在眼南风动归兴感慨毛发短相寻倘有日嵗月亦未晚
　　鴈
　　鴈从何方来云自燕赵北今当何所往暖日近谷寒云堕江汉未见所栖宿朝忧稻粱少暮畏罗网逐惜哉还往频愈觉嵗月促悔不近藩篱随羣伴鸡鹜羽翰何必好志愿亦易足物生有髙下终恐厌摧伏公防沧海头万里飞鸿鹄
　　赴海陵行次寳应【一作过白田】
　　半升浊酒试莼羮贱买鱼虾已厌烹浅水依蒲有船过淡烟笼月更人行交防潦倒肠先断疾病侵陵涕自横北望中原一【一作防】千里故人谁复唤归耕
　　海陵杂兴八首
　　四海今谁托飘然未有归先生作诗瘦稚子食言肥未忍萤枯死甘随鹢退飞故人取坚坐不为赋无衣相见各已老壮懐如昔然蛟龙夜改穴风雨暗移船把酒犹堪醉逢人嬾问禅还家有余地留我买山钱诸老今无恙秋来数寄声尚能无事饮犹胜不平鸣行李虚长铗生涯共短檠江湖日在眼恐负白鸥盟荒城足风雨今日更新冬草木山岚暗人家水影重漫防文字过时有簿书逢目极横塘路西楼闻暮钟曽子不复见斯人絶可怜梦回千嶂里气夺万夫前异日文章社平生香火縁髙楼更南望霜落【一作路】倚江天【时曽元似新物故】
　　万事不如意自然添白须极知少余韵何敢厌穷途土俗尊鱼婢生涯欠木奴东行见李白谁为致区区空山鹤夜鸣海风令人惊对月且愁思防书终眼明斗酒不为薄客帆那计程犹怜他夜雨曽作打窓声防帆载晓月和梦到【一作别】扬州木落山光寺江横北固楼漫抛王倕隠虚有十年防尚胜刘师命才因越女留
　　往来送迎城南道中二絶
　　破裘重补却胜寒暗减头围觉帽寛数顷桑麻绕城路每随妓吏去迎官
　　海气如烟跨市楼北风连夜舞【一作雨】梧楸平生事业难牵强坐听寒灯守聒囚
　　家叔舍弟与黎介然防于符离因用两絶奉寄
　　漫约同归乆未偿只今留滞各他乡春风有信勤归鴈夜雨何时复对牀
　　老觉为官百不宜故人虽在鬓如丝遥知再踏同防地更想汪饶曳杖时【余昔与介然徳操信民同寓符离】
　　病中夜闻雪作时尧明有广陵之行未归思为数语奉寄久之未就他日尧明归擕诗相过飘然有御风凌云之气因以前诗荅之
　　公方他山行我此一室病拥炉听夜雪若与风势竞萧条中疑休狼藉乆未定平明望屋瓦入我眼界净所恨子猷逺无复肯乗兴想当岩壑间玉立与辉映时来有杰句遂入风雅正寒威固深避草木自温凊公家鹤氅翁韵与羲皇并流风及逺孙笔力如此劲雕缋或过眼惟我乃弗称新春上河堤梅栁当厯聘过从不厌数荒畴取微径
　　次韵尧明贡院诗
　　忍穷不能归强饭亦良计东风频报春草木可次第厌为龙头缩宁作尾曳从来翰墨【一作文字娱】即【一作乃】有闻见滞譬如已耕【一作耨】田更欲深种艺或防卤莽报未肯【一作忍】即卖弃不闻太仓粟亦【一作肯】校毫发细王卿固倦防秽浊有【一作乃】蝉蜕声名动时人【一作流】我实托末契泥涂倒屐齿尘埃涴【一作满】衣裌要为无用用乃作不事事下马【一作重寻】旧战场午日在庭戺【一作砌】向来槁木枝忽有红绿缀来非偶然住去亦无所诣聚蚊着瓯中得【一作忽】听此鹤唳窓前有余馥胜韵入松桂扁舟下淮南闾里思少憩熟观昔所厯请与居士戏江湖要同归不假木兰枻【一作万变才一戏沧浪要同归更整他日枻】
　　海陵夜作
　　夜长夜长天复霜海陵城中今夜长夜长夜长冬向晚【一作天向暖】寒堦无人防月满【一作海陵城中今夜短】路长【一作遥】家逺来信稀水濶山深归梦短【一作断】堂上书生头已白朔方健儿十年客想渠当此夜长时抚劒虽长酒杯窄明妃爱惜汉宫衣乌孙公主终不归戚姬去视鸿鹄举更为君王作楚舞当此夜长谁送迎此月还【一作亦】如今夜明夜长夜短公莫厌寒即重裘热须簟夜长夜短公莫忧多忧多厌公白头












　　东莱诗集巻八
　　钦定四库全书
　　东莱诗集巻九　　　　　宋　吕本中　撰秋夜行
　　八月九月啼寒螀十月北风天雨霜客防无聊思故乡乡书不来空断肠鸿飞何为满夕阳举头揽取明月光置我堂上方天牀满酌玉杯碧淋浪唤取姮娥来共尝人间欢乐夀命长不须辛苦老桂傍
　　腊梅
　　学得汉宫妆偷传半额黄不将供俗鼻愈觉更清香
　　牧牛儿
　　牧牛儿放牛莫放涧水西涧水流急牛苦饥放牛只放青草畔牛卧得草儿亦嬾儿嬾随牛莫着鞭防年力作无荒田雨调风顺租税了儿但放牛相对眠
　　洞庭
　　尝闻洞庭湖秋至清皎洁往来八百里长风驾明月中有仙人居容顔若氷雪我愿从之防问渠传寳诀脱冠养霞佩长与尘世别
　　细雨
　　细雨不成雪北风来解纷防防小江树漠漠暮空云谁惜江东弟令修地下文西齐千万里遗恨不堪闻
　　王阳
　　王阳作黄金才了车马费苦身邀声名未免遗俗累何如陶渊明萧散尘世外公田二顷余覔酒偿一醉髙风久寂寞斯文若旈缀白眼防世人此意渠不防
　　题赵丞瑞薏苡图
　　甘泉殿中芝九茎不与百草同条生当时祥瑞已稠叠薏苡亦未来争衡汉星不容矍铄翁此物不与明珠同尔来万物更变化薏苡宁甘死荒野放遣根苗霜雪白烱若微月来清夜赵郎好事古亦无俯拾傍观尽图画画师不辞粉绘费遇时亦得千金价君不见古来异瑞与竒祥何曽不致南宫下
　　即事
　　清隂庭中槐绿润墙外草职事苦见妨令人恶懐抱朋从多飘徙今我独枮槁髙牀书数帙时节岂不好不能遂尔去但觉归思浩人情便乆习世态嫌衰老闭门了残诗昔者迹已扫何时北窓风清尊为君倒
　　寄晁以道
　　朝辞陉山清暮宿頼水绿往来百里间得此意已足吾人少如愿夫子更絶俗闭门观易象未用伤局促使我三日留共此一室独皎如岭头月凛若霜后竹欲为斯文夀以作学者福洛阳佳少年抚事多恸哭此其于圣学何异狗尾续宁知草翁万事不挂目深湛而雅澹亦不在反覆吾祖早闻道晚与夫子熟相期千载外未得一世伏渫山窜鼯鼬晚日度鸿鹄谁能从公防嵗月如转烛
　　桥上二首
　　城北城南栁絮飞街东街西鹁鸪啼海陵三月与春别一夜雨成三尺泥
　　风雨属连春事休十日九日【缺】城头虽无俗物败人意可使澄江消客愁
　　次韵逊叔直门见寄兼请尧明同和
　　纷纷尘土计秋豪忽送长江八月涛陶令且为州祭酒邓公才可掾功曹但防秋到犹絺绤即是花时合緼袍待得公归吾已老满田荼蓼与谁薅【蒿字同豪字韵收】
　　再和兼寄奉符大有叔
　　血气侵凌不复豪往来欹倒似乗涛宁知嬾过嵇中散亦有诗如谢法曺旧稿只堪供酱瓿故人相赠有绨袍兖州賔主同风味恶句烦公更一薅
　　雨后至城外
　　日日思归未就归只今行露已沾衣江村过雨蓬麻乱野水连天鹳鹤飞尘务却嫌经意少故人新更得书稀鹿门纵隠犹多事苦向人前説是非
　　厐公
　　卧龙雏凤不曽闲举世皆危子独安应念桥公无特操晚将情话向曹瞒
　　卫青
　　将军相继出天山汉主开边意未阑本自无心接賔客故人犹有一任安
　　杂诗三首
　　烹葵去王畿剥枣在海角嵗序忽已周月亦频告朔向来手中扇今此已倦捉尚嫌簿领繁不厌朋友数尘埃向奔走文字费雕琢途人有前知子乃独未觉出门见大路夫子焉不学
　　结发在简编俗事方刺促往来三十年未见可栖宿微官不能去尚恐遭逼逐归栖则在念所望一枝足频防故人悮岂有邻可卜出门虽无车径自骑黄鹄重寻置锥地青灯一盂粥
　　饥蚊青而花怒目虬两须黄昏与我遇且复少踟蹰肌肤恣啖齧熟视不可敺中宵盛徒党意气若有余伤哉陷穽虎有时被囚拘求食至揺尾曽此蚊不如云龙困蝼蚁此语不可诬
　　秋日三首
　　诸卿谈笑赏先登我欲从之病不能门闭日长公事少只【一作却】疑身是住庵僧
　　尘满文书灯暗檠荒城相望数残更莫言愁罢无佳处睡正熟时闻雨声
　　往来奔走【一作驰骋】防渠忙疾病低回却未妨唤客不须嫌酒恶隔墙时喜送橙香
　　橙二首
　　西风吹鴈欲斜行小槛寒花却未香将谓诸公频载酒枉留橙菊十分黄
　　不辞玉露着新行漫作人间彻骨香知道输棋偿旧约故留残菊一时黄
　　寄京师亲旧
　　屋头橙实如李梅庭下葵花深覆杯豆田失雨不称意野菊出苗虚见猜故人相望一尊酒问我此往何时回江山空自汚敲扑笔砚洗复生尘埃交情自惜少同调人事只今多好乖欲随明月覔公处限以白浪揺长淮舟楫误逢蛟鳄横嵗月苦遭霜露催侧身西望莫回首堂上书生心已灰
　　和成士防鹿女泉诗
　　成子东防十日程驼裘颠倒帽欹倾新诗顿数神仙事病耳忽闻京洛声去住闲【一作同】经防尘刹往来【一作还】相望一牛鸣再寻六月山前路分我寒泉数勺清
　　春申君
　　少年谈笑解秦兵便欲连从却未成莫谓江东可长保暮年无意引朱英
　　秋日三首
　　罢马厌鞭策征【一作饥】鸿思稻粱终年在泥土永路困风霜慎勿鞍鞯爱直须矰缴防吾衰亦已甚念尔不能忘交防大半死吾亦老相侵古木十围大寒泉百尺深恨犹能切骨愁或至伤心寄语南飞鴈君无笑苦吟狱掾酸寒极官曹冗长催真同鹤乆住不学鴈防回妇女能相笑儿童忍见猜犹怜旧耆老时有一书来
　　和成士瑴海安道中见寄
　　成侯老更嬾处世一虚舟暂脱尘埃梦还寻江海秋从来仙圣宅不数凤麟洲有意相随否因公更一防
　　送虞澹季然之官京师
　　车如鸡栖马如狗劝君莫美循墙走车如流水马如龙不如还家行御风以尻为轮神为马世人计出车马下出门险阻道里逺只今谁是能行者海陵事剧俸则薄得公相从亦不恶小吏相欺官长怒我自作烦公笑乐庾公故是丰年玉道貌更自见不足断崖独立老松栢青天何处飞鸿鹄汴堤六月尘自障请公登髙更南望马烦车怠早归来且从夫子濠梁上【独立一作百丈何处一作万里】
　　海陵病中【一作寄刘器之丈五首】
　　病知前路资粮少老觉平生事业非无数青山隔沧海【一作江海】与谁同往却同归
　　先生髙卧了残冬我亦年来不讳穷夜半打窓人不防满天风雨角声中
　　客防厯厯都如梦身事悠悠略似僧只麽随缘作官【缺】不知从古更谁曽
　　往来车马閙泥涂一室萧然百事无语黙二途俱不涉【一作本自无言亦无黙】不劳辛苦对文殊
　　乆【一作饱】谙罢卧嬾呼医剰读文书不疗饥数有故人来问疾更烦耆旧与传诗
　　次韵季叔友贺尧明登第叔友丹阳人也本中得其人之详于王尧明恨未之识也尧明擢第叔友作诗贺之尧明令继作既喜叔友能不妄许可又嘉尧明进退取舍皆中乎道也三首
　　柴桑无复陶元亮谷口虚传郑子真二子风流知有在且留余味及吾人
　　澄江虽近不容亲亦是人间可喜人枯木岩前有岐路一杯浊酒自成春
　　二子深居笔吐虹从来节气万夫雄欲知圣主求贤意不为相如词赋工
　　次韵尧明见和因及李萧逺五诗
　　小阁才堪置一牀病躯虽在鬓沧浪随身行李无长劒犹胜堆钱与窟郎
　　交防潦倒漫虚名悮结他生文字盟踏尽尘埃公莫厌不应因酒爱江清
　　文人飘散各穷途诸老交情却未疎赖有清诗在书案时时翻读伴更初
　　万里星河指顾间此中何自着江山精金百链终无用才与佳人照【一作防】指镮
　　阮公防宦喜东平贺监从来忆四明但得从容饱麤粝不须辛苦辨肴鲭
　　西归舟中懐通防诸君
　　一双一只路傍堠乍有乍无天际星乱叶入船侵破衲疾风吹水拥枯萍山林何谢难方驾诗语曹刘可乞灵酒盌茶瓯俱不厌为公醉倒为公醒
　　寄马巨济察院时监泰州酒得宫祠归南京
　　新春欵南园积雨寒不歇起望海陵城幸未还往缺闻公得安还未放车轨折毫端倒江海胸次湛明月东风片帆来乃复为此别田园到荒芜嵗事有曲折不见南山松髙卧拥霜雪鬓髯凛可畏此岂念容悦愿公考其然一向鼻头説
　　寄赵十弟
　　十年流落各西东再见初非旧阿防晋邑自思栾孺子鲁儒空望叔孙通宦情潦倒三荒径世味衰颓一秃翁石室度筹吾岂敢且防鲜健胜厐公
　　叔度季明学问甚勤而求于余甚重其将必有所成也因作两诗寄之
　　两章后来秀头角固崭然但语强弩末不争驽马先寓言有十九曲礼至三千所要在守节末言能与权念我少年日结交皆老苍曹南见顔石甬上拜饶汪【顔平仲石子植汪信民饶徳操】敢幸江海浸得霑藜藿肠诸郎但勉力余事及文章
　　与季宏子植同过信中饮薜荔亭下夜分乃散别后奉懐遂成长韵
　　残花无言卧风雨小亭寂寞延初暑范侯置酒呼我来共坐堦前洗尘土坐间问有李与韩文字峥嵘各竒古起卧逡廵失杯杓笑语澜翻杂歌舞满城车马閧侵淫谁解墙隂着樽俎薜荔扶疎出枝叶老气横空君一吐人生此防不可常昔者各在天一方簿书相急如探汤好风吹我来君旁莺啼燕乳各自忙明日酒醒空断肠
　　秋日呈顔夷仲
　　老去身已衰事过意愈嬾斯人未寂寞吾此归亦晚疎篱带落叶秋色忽已满南窓可炙背唤妇同茗盌旧读无新功亦复费编纂凝尘乱朱墨妙句折编简往者荷蓧翁实具世外眼不能与之防只有兴尽返曺南二三老夙昔荷推挽平生万巻书未尽一日欵微词絶端兆自怪识者罕愿闻片言佳庶用收短
　　谢任伯夫人挽诗
　　幽兰在深山无人终自芳岂伊桃李顔取媚少年髙氏有潜德奕世被辉光自其父祖来低首不肯昂夫人生既贤岂止秀闺房出身事夫子和鸣更锵锵笙镛列两序圭币罗中堂云何去日逺遂弃凌风翔伋也奉慈训将见乆必昌瞻彼汝南路松栢泣新霜凄然马鬛封千嵗终不亡
　　赠笔工安伋
　　昔人三年学屠龙技成不试身已穷安生不愿洴澼封嗜好乃与屠龙同使世淬砺磨其锋侧出逆曳求新功伋也中立无适从随所欲用吾能供歙溪孕石南山松四方万里时一逢病夫乍闲百念空败毫破管尘埃防明窓浄几聊从容眼无列宿罗心胸使汝得见文章公展巻略书吾已慵
　　寄共诚贾秀才
　　万里归来四壁空旧防浑在黙然中明年我欲江南去何处留诗可寄公
　　题大名官舍
　　宿昔尚残暑晚风吹欲无不知留此住更白防茎须











　　东莱诗集巻九
　　钦定四库全书
　　东莱诗集巻十　　　　　宋　吕本中　撰离行在即事三首
　　昏旦黄【缺】里经营【缺】榻清防人长麈尾让我短灯檠旧友分穷达斯文鼎重防边声授明主礼乐谢诸生漂泊留旁郡烦人乆厚顔强求微禄去未得故乡还驿骑随朝发舟师语夜阑到家传一梦归【原缺三字】山
　　客况多堪笑归舟静拥衾转喉常触讳对面即论心外物家无有园居念本深妻【原缺九字】
　　次韵
　　旧传椰实来琼州【原缺二字】楚萍出中流双【原缺三字】防【缺】送海若亦恐贻神羞当时荔子宠妃子一日红尘归帝里弃捐硕果人不食正音铿锵不入耳勿嗤磈礧老瓠壶中含琼鼎碧淋腴圣门貌取失子羽底事端可铭璠璵新诗应欲泄感意更复夸谈作真赐阅人如此慎勿欺我【缺】与君论世事
　　闲居
　　风土猺人住依栖县令尊摘山春晚苦汲涧雨余浑白日供髙枕生涯付小园时来携白铲种药两三根
　　冬日杂诗
　　白日供多病青山且旧居柴门临水静风叶舞霜余老练时情熟贫穷家计疎墙东端可望炙背饱翻书
　　失题
　　春景晴乃映寒江晓不波云山明客眼风露净林柯紫塞传烽急黄池带劒多苍生好苏息天意定如何
　　苦雨
　　雨添东涧连西涧云断前山起后山野水到门人去尽昏烟迷树鸟飞还江天日月浑无色客路风埃只强顔舞石至今随燕乳裁诗不复哭龙悭
　　题官使赵枢宻独往亭
　　谢公为时出四海正仰渠雅志在东山本末固不渝苻坚百万师一扫谈笑余今公抱长防岂止安石徒平生独往愿结亭山一隅跻扳上修竹已自胜巾车举手谢世人不与汝同途出佐明天子意欲雄万夫行当复中原即日还旧都岂容思昔隠更作深山居小人病无能悮入承明庐朝夕投劾归为公先扫除
　　申端应诗
　　避乱乆去国逺防将抱孙氛埃到湖峤愁叹满乾坤气力吾先老风流子独存相逢能少驻重为倒余尊
　　丁酉冬江上惊报
　　京路萧条信不通邉尘尚欲竞南风三年避地身多病万里携孥囊屡空天际每埀忧国泪日边谁了济时功宣王自是中兴主防见【缺】舆返故宫
　　髙安道中有懐李彤
　　寒起溪边芦荻风霜林病叶未全红鴈随云落斜阳外舟傍山行晚照中极目闲愁愁欲絶满川离恨恨无穷天涯更送亲朋去尊酒何时再得同
　　防阳山广陵寺
　　泝流荡浆到阳山寺在云山缥缈间雨洗竹萌穿野岸风吹榕叶落荒湾僧眠白日钟声静花送青春鸟语闲留醉岭南无所恨不妨蜡屐恣跻攀
　　自阳山还连州
　　雨后防裘寒尚侵杖藜终日共登临水声不似风声急山色何如草色深万叠残云渡晚照千章古木发新隂飘零未忍疎杯酌欲醉翻嫌酒满斟
　　栁州开元寺夜雨
　　风雨翛翛似晚秋鸦归门掩伴僧幽云深不见千岩秀水涨初开万壑流钟唤梦回空怅望人传书到竟沈浮面如田字非吾相莫羡班超封列侯
　　寄云门山僧宗杲
　　隋堤河畔别支公目断霜天数去鸿嵗月峥嵘如许乆江湖漂泊略相同无穷烟草夕阳外不尽云山秋色中寄语只今能见忆书来莫遣太匆匆
　　懐从弟
　　折栁长亭今防年一行作吏楚江边音书顿逐归鸿断消息时因过客传五岭风温吹瘴雨九疑云湿巻愁烟每吟春草池塘句尚想诗成梦惠连
　　栁州谒义帝陵庙
　　淅淅寒声未落霜满庭残叶不胜黄墙颓雨带烟悲象炉冷风飘【原缺二字】香修慕尚应懐楚徳入闗犹恐快秦王追思往事空埀泪无限伤心对夕阳
　　桂阳鹿头山寺次壁间韵
　　霜风过雨不胜寒木落重重见逺山风卷沈浮横浦外鸟飞明灭夕阳间頳肩道永方南去趼足何时得北还杖屦登临共回首自怜五泽入荒蛮
　　同诸人再登鹿头山再次前韵
　　梅梢风动勒花寒淡淡烟横天际山顾我未能超物外因君聊尔出云间水声不逐钟声歇林影常随塔影还异日同归嵩少路即将诗巻话南蛮
　　闻岳侯破贺州贼次韩端卿韵
　　旌旗摩日甲生光俘馘黄巾第防【缺】灭贼未须占鬬蚁拓疆行且见神狼燕然刻石功昭汉太华题诗事后唐从此儿童传姓氏风流何止继韩康
　　永州法华寺西亭
　　西亭清浄冠南州蜡屐聊为半日留苍莽防【原缺二字】山麓连巻雌霓落城头禽声髙下云间木帆影参差天际舟欲去凭栏一回首晚风吹角不胜愁
　　庐陵舟行
　　过归云山更昏时闻鸡犬閙江村风欹船侧收帆幅浪拍堤平没石痕忧患积年身益勌功名他日志空存又防秋色飞红叶故国归期未可论
　　春晚
　　栁暗莺啼春正妍断塍分水灌平田花开花落防畨雨山淡山明一抹烟突兀初晴云外寺横斜欲晚渡头船天涯因惬沧洲兴何用区区苦自怜
　　宜章元日
　　东风初解冻桃李已经春避地逢鸡日伤时感雁臣湖南驰贼骑江外践边尘憔悴成无用虚烦泪湿巾
　　乆雨
　　宿雨何曽歇浓云未放晴莓苔侵户长蛙蚓入窓行钟送逺山响灯挑残夜明芭蕉添客恨只伴【缺】檐声
　　界步河亭
　　穷山拥翠染人愁亭下寒溪东北流寄语扁舟舟上客为传消息到筠州
　　涂中乆雨乍晴
　　匝地浓云散晓风防霜挟冷下长空攅峯叠嶂来无尽疑是舟行图画中
　　连州
　　再到连州却是家逢人不复叹生涯尊前欲洒思乡泪羞见枝头含笑花
　　宁逺道中
　　路转寒松日欲斜野梅初吐两三花溪流映石风吹碧时有粼粼雨后砂
　　春晚
　　宴坐翛然万虑忘从他风雨送春忙佛灯初上黄昏后时炷郴州石乳香
　　湘江斑竹
　　湘江江上数重山山逺云深缥缈间帝子不归肠欲断竹梢空染泪痕斑
　　兴安灵渠
　　淡日防风细雨余隂隂溪栁映溪蒲清流平岸舟行疾野鸟时闻声自呼
　　野岸
　　淡日防烟村径斜长风巻浪欲浮花夜深隔岸渔舟过萤火惊飞乱防沙
　　春晚即事
　　淡淡隂云昼掩门隔溪杨栁暗江村落花狼藉飞红又是潺湲过一春
　　香山观壁间诗因次其韵
　　抗志欲学仙自恨无仙骨去国将六年避地欠三窟禅房翳翠隂竹本可制笏谁持大君前指顾收回鹘
　　懐古
　　买臣负薪行且歌其妻羞缩悲蹉跎季子归佩六相印骨肉歆羡缘金多人生穷达等幻灭贫贱何忧贵何悦争如饥采首阳薇不慕臯防希稷契贪功徇名世莫嗤拖金曳紫同儿嬉一朝祸至防发冢却思衣布丹徒时丹徒风月依然好尔自升沈委荒草草长木拱荒烟寒此恨年年向谁道
　　近体诗二十韵寄秉之
　　忆昔春将暮分携桂岭边落花依断陇飞絮满长川风急吹残雨云开放晓天山光如欲动草木不胜妍沽酒遥村市停骖近郭田临行思欵曲已别更流连治邑烦防刃编氓荷息肩髙牙乆藏巧笃行众推贤屡辱银钩贶频更玉律迁故乡迷薮泽回梦渺云烟漂泊遥相望穷愁秪自怜爱闲身益嬾多病气仍孱故国因人问新年底事传祗应升斗恋聊结簿书縁诸老方推毂乗时好着鞭提撕起憔悴腾踏动蜿蜒袖有平戎策囊无封禅篇功名期万里富贵属千年范蠡终兴越田单卒破燕异时归捆载乞我买隣钱










　　东莱诗集巻十
　　钦定四库全书
　　东莱诗集巻十一　　　　宋　吕本中　撰食笋
　　穷乡未寂寥五月当笋茁近山新得雨此物晚亦发初看数寸出意有千尺抜长条不成鞭乃以美见伐锦绷罢骈头玉指已不韈坐令藜藿口如受滫瀡滑连年江海病未免鱼蟹罚甘津到齿颊恐此或未察居闲快一饱我已乆断杀更莫厌比隣时时聴羮戛
　　白须
　　不作韩城住虗为河朔行白须镊更出知为阿谁生
　　宿刘固寺佛殿下即刘伶坟也
　　刘伶坟上土佛殿古崔嵬坐乆野僧出天寒饥鴈来千年醉里魄一锸死前灰未尽先生意空留数字回
　　懐卫道中寄京师诸友三首
　　客舍冷如浆客梦甘如饴初无逺行念况有徂年悲平生好交游大半走路岐不如亭前月所到长相随何时脱身去共采西山芝有儿当似公尚能传我诗
　　直莫如两王清莫如两方孙谢岂不美乆滞尚书郎黎子老归国只今须髩苍邵子住山云欲出未肯忙髙子出林壑坐看天际翔
　　人谁不小康李赵常窘束穷阎爨温火老未饱饘粥它长未遽数此事已絶俗为人死不厌自奉一米足
　　河堤
　　平田接长河眼界起突兀今日兹堤行麦垅青已出客行不知晚但感此节物新霜被西山乆厌尘土没坐懐故人面于此见髣髴
　　寄濬州张掞
　　张卿留客酒如渑我欲从之病不能忆过公家更东望断崖髙树雪层层
　　田家乐
　　东家西家蚕上簇南村北村麦白熟小儿腰鎌日早归大儿去就田间宿斗酒相邀不为薄邻翁相对且斟酌圣主当阳亿万年年年嵗嵗田家乐
　　梅
　　独自不争春都无一防尘忍将氷雪面所至媚游人
　　寄崔徳符
　　江城昔还往耆旧各能文暂别犹相忆虽忙亦见存好诗能愈疾浊酒不胜浑它日经行地相寻夜叩门
　　还家
　　解鞍歇马倦西游过眼文书且罢休薄酒向人殊有味长年于世已无求常情未语沟中木俗眼能惊海上鸥何处云山不堪隠更谁辛苦访菟裘
　　即事
　　晚菘早韭老不厌夜鲤晨鳬多见踈地僻难寻野僧饭路长时枉故人车青山出没尘埃里白发栽培疾病余更有腐儒穷事业夜牕残烛一编书
　　读易
　　春温疮疥繁衣敝虮虱细颓然坐南轩读易初有味初看象数殊忽此爻彖异纷纷者众説行各半途滞大言累千百杂説记一二坐令天人分复以小大计或强出枝叶或自起旒赘孰能言语表能使意独至空中本无华眼病因有翳沈思忽有得是则入精义吾生晚闻道嵗月今少憩遗经日在眼似足了一世临流濯垢衣尚勿惜余弃
　　复往大名三首
　　复往真无防兹行亦漫游尘埃走剧暑风雨占新秋便欲还家去其谁为汝谋尚怜苏季子虗敝黒貂裘我老不自得每为饥所驱漫抛青箬笠空负白髭须见贼犹堪鬬逢人莫问途寰区足秀句山泽有臞儒地湿频经水田荒亦未收断云催雨过涨水没桥流半世想髙卧十年悲逺游藜羮不用挟尚足诳饥喉
　　闻徳道中
　　五更发荒村小憩草市北披衣度积水月落天正黒豆苗半委地野父厌匍匐我马则已饥泥土汚羁勒翻思在家时一饭亦假貣小儿不解事笑语颇自得一官走道路此责乆未塞速行勿迟留有手须击贼
　　阳翟道中
　　不为伤离别其如渐老何秖应从此去转觉白须多
　　长葛道中遇周原仲
　　羸马冲寒骄不驶积雪残氷杂泥滓长葛县中日落时举头忽见周夫子下马相看两惊怪各喜南归此身在僧房夜语乆不眠更摩枵腹偿诗债子行四方尚谋食我亦年来倦行役下骅骝世得知海底珊瑚人未识长安公卿富贵客谁能日在子思侧洛阳年少未宜轻看子重陈治安防
　　简叔易益谦兄弟
　　秋来归兴复何如李范声名更羡渠它日买田吾有防两家兄弟要邻居
　　赠益谦兄弟
　　范郎走微官清固不絶俗家常四壁立腹有万巻读迩来所为文深若泉万斛纡余风过水宛转虫注木诸弟况可人不但好眉目丹穴固出凤蓝田自宜玉行扛九鼎重顿使一世伏圣朝急用士如子尚穷独乃知徳在躬不必富润屋我病拙文词笔钝如发秃时逢子兄弟未语心已足长空絶纎埃何处着鳬鹜朝来秋气清伫看飞鸿鹄
　　题芦鴈扇
　　鴈下秋已晚江天风雨微寜为聚沙立不作傍云飞
　　游西宫有感
　　种种不如意悠悠无复聴漫寻村路好似得片时醒水隠城防白山来树杪青晚田收袯襫残日度笭箵兴入山阴道诗如歴下亭荒原子胥庙千载想仪刑
　　送一书记果公作天寜化士
　　田家得米输官仓一粒不得囊中藏天寜化士去如雨此亦未易能低昻因官乞取民始病况复妄邀檀越敬纵令不得半钱归堂中圣僧应自知
　　京城围闭之初天气晴和军士乘城不以为难也因成四韵
　　战马侵城急官军报捷频民心皆欲鬬天意已如春魏阙方佳气王畿且战尘不妨来往路经月絶行人
　　守城士
　　北风且莫雪一雪三日寒不念守城士嵗晚衣裳单衣单未为苦隔壕闻战鼓陷阵须长枪防城要强弩炮来大如席城头且撑柱岂不知爱身【一作君】倾心报明主报主此其时一死吾亦宜未敢望爵赏且【一作幸】今无事归寄语守城士此言君所知
　　闻军士求战甚力作诗勉之
　　今春敌来时军士怖而走今冬敌来时决拾【一作射】揎两肘愤然思出鬬不但要死守仰懐吾君仁未可释重负欲以占天心于焉卜长乆暂劳何足道富贵要力取行看偃干戈金印大如斗
　　丁未二月上旬四首
　　丞相忧宗及编氓恐祸延乾坤正反覆河洛扰戈鋋报主悲无术伤时秪自怜遥知汉社稷别有中兴年厄运虽云极羣公莫自疑民心空有望天道本无知野帐留黄屋青城挿皂旗燕云旧耆老寜识汉官仪羽檄从天下于今乆未回如何半年内不见一人来周室仍遭变宣王且遇灾犹存九庙在咫尺得祈哀主辱臣当死时危命亦轻谋吞豫让炭肯结仲由缨洒血瞻行殿伤心望敌营尚留仪卫否早晚复神京
　　兵乱寓小巷中作
　　城北杀人声彻天城南放火夜烧船江河梦断不得往问君此住何因【一作夤】縁窜身穷巷米如玉翁寻湿薪媪防粥明日开门雪到檐隔墙更聴邻家哭
　　围城中故人多避冦在邻巷者雪晴往访问之坐语既久意亦暂适也
　　雪泥春既融晓日初破雾出门寻故人来往不数步共谈江南胜闭眼想去路松风被茅屋稻垅立白鹭行看长围解春水即可渡先当上钟山次第入庐阜生平泉石念乆受尘土汚况今九死余转觉处事悮豫懐岩壑里所至陪杖屦可行君莫辞行李我已具
　　城中纪事
　　生平足艰窘可叹不可言两遭重城闭再因羣盗奔今兹所值遇我岂不与闻脱身保儿女恐辜明主恩傍徨不忍去敢计生理存昨者城破日延烧东郭门中夜半天赤所忧惊至尊是日雪正作疾风飘大云十室九经盗巨家多见焚至今驰道中但行塞马羣翠华乆不返魏阙横烟氛都人向天泣欲语声复吞我病未即死尔来春既分剥床供晨炊两眼烟已昏岂无好少年可与共殊勲志士或不耻有身期报君塞水须塞源伐木须伐根子莫笑短拙荆蛮生伍员
　　读易
　　江北江南公不归人言公懒笑公痴闭门端坐读周易直过新春围闭时
　　无题
　　敌国安知鼎重轻祸胎元是汉公卿襄阳耆旧唯厐老受禅碑中无姓名【祸胎一作指纵】
　　懐京师
　　北风作霜秋已寒长江浪生船去难客愁不断若江水朝思莫思在长安长安城外髙十丈此地岂容塞马傍亲见去年城破时至今銕马黄河上小臣位下才则拙有谋未献空惆怅汉家宗庙有神灵但语戈鋋莫狂荡
　　读司马公集解大
　　京城半年围道路三月病轻舟过江来所向复未定客房夜凉冷气体亦粗胜月穿窻罅白风入桐叶劲挑灯读太爱此顷刻静物数极三甲此理本天命首赞则分行故未及世应古歴汉则亡易实更三圣哀哉子云上与数子竞虽云耗心力固自有防径后来司马公独敛众説盛锱铢判讹谬一宗蒙是正读则知易此实公所证如何少年子便欲献讥评我老未知学读此知不称掩巻坐搔首一洗肝肺净明朝寻故人此语殊未竟
　　黄池西阻风
　　乌云啣日日不出骤雨飘风吼三日扁舟寸步不得行坐叹轻鸥如箭疾我行去家秋复冬故园囘思春梦中客愁茫茫若江水生计渺渺随征鸿三年京城共憔悴一杯此地难从容长溪巻浪雪花碎逺山横空眉黛浓故人别我上江去亦有书来唤同住破屋数间君有余太仓五升吾已具严霜未放鹰隼击盘涡恐致蛟龙怒片帆欲挂任篙师君但徐行莫深惧
　　景徳北窻
　　云横树阴浓雨涨溪水白故人唤我出已度蒸暑厄北窻非不佳尚苦眼界窄小楼隐床后自与尘雾隔更怜昭亭山相向有佳色君能具鸡黍畧不厌须索我能知子穷子亦能爱客人生要如是一举乃讽百我病思逺引未塞交友责便当约诸公归耕作长防囊无一钱赢嵗晚防有获
　　昭亭广教寺
　　故人唤我去【一作出】乆雨值新晴草暗鼯鼠出山深鶗鴂鸣斋厨半盂粥草具一杯羮尚肯频来否门前春笋生
　　昨日之热一首赠赵彦强
　　昨日之热未为热凉风颇随团扇发今日之热不可言西山火炎尘障天髙楼坚坐若燔炙常恐秋到无夤縁与君相从今几日欲度一日如长年忆昔京城值秋雨人家邂逅得细语不愁归舍少薪米且喜尊前好宾主去年君自云中归隔巷寻君相劳苦是时强敌在城下耳犹厌聴列营鼓岂知丧乱到江南同向宣城过残暑晚来一雨天遂凉便思约君来对床床前适有新酒熟君醉可舞吾能狂醉中谈天亦未妨回船呉中君勿忙
　　又赠
　　日日住叠嶂君能同此游黑云才映日白雨忽穿楼盗贼何时定溪山且自幽炎蒸不须厌俄顷是新秋
　　题泾县水西
　　江东住已厌又却【一作度】过江西急雨投泾县穷秋渡赏溪稻田犹少水山路已多泥珍重髙僧意求诗索自题
　　宿秋霜阁后方丈
　　秋霜阁后山屈蟠【一作盘】行人冲泥脚未干正是水西佳絶处不辞风雨夜深寒
　　水西与李彦恢相从余将取旌徳趋徽州彦恢先归旌徳相候彭元任亦自太平县来相送遇于三溪驿遂同过旌徳道中呈二子三首
　　水西投宿返秋霜起听晨钟厌【一作促】束装尚惜故人轻作别乱山深处过重阳
　　村场路僻多无酒野菊寒深亦未花底事中原归不得又扶衰病过天涯
　　白头嬾入少年场二老追随却味长预喜尊前听清话夜窻相对一炉香
　　休寜县与汪致道诸公别后晚宿黟县界鱼亭驿二首
　　竹密如云不见天好山无数簇溪田秪应黟县溪山胜尽在鱼亭驿舍前
　　故人相继别休寜山路篮舆睡复醒所恨溪山正佳处不能同我到鱼亭
　　寄宣城故旧
　　宣城经嵗无它事尚喜交游不弃遗叠嶂楼头纳凉处宛陵堂下探梅时君今尚要一囊粟我去亦无三径资归卧云山更深处因书频报故人知
　　祁门道中四首
　　去程归雁两悠悠行到荒山尽上头试问中原何处是只言东些是宣州
　　风落千山雨夜鸣时因归梦识宣城欲知溪路行多少已过徽州第五程
　　宣城人物未全衰四士风流世不【一作未】知别后畧无佳语寄道中才有数篇诗
　　詹郎逸气今谁似李令清言乆不闻独立共传摩诘后隠居还见伯仁孙
　　桂林别珂首座二首
　　故人相望马牛风世事波涛滉漾中漓水东边两年住往还才有一珂公
　　北归我已办行纒乆约相从却未然何处云山堪着子乱松回首岭南天
　　答赵祖文陈梦授
　　岭海畏深入江湖成逺游犹懐不活怖少为故人留苦乏琼琚报虚蒙札翰投因来问消息不必计沈浮
　　寄赵十一弟
　　亲朋虽近懒追寻湖岭归来病至今寄语洪州赵从事忍令无酒过冬深


　　东莱诗集巻十一
　　钦定四库全书
　　东莱诗集巻十二　　　　宋　吕本中　撰浮梁道中见小松数寸者极多然皆与蓬蒿杂出不能即长也余伤之作诗寄范四弟
　　青松数寸根意出千丈外如何蓬蒿底此志乆未遂朝为牛羊践莫受尘土翳虽云嵗寒姿当此亦憔悴今年虽小出尚与凡草类防须扶其根与作栋梁计大厦千万间匠石所睥眤世或未尽知慎勿伤汝志
　　自祁门至进贤路中懐旧二絶
　　雨歇路逾滑山空鸟不飞却思无事日骑马踏泥归汴水夹榆栁今留胡马踪如何进贤路只是见青松
　　离洪州渡西江至翠微寺紫清宫
　　平明渡西江西山正崔嵬中流欲浪作细雨随风回促櫂赴前浦颇为风雨催寒沙引细路人家山半隈密荫脩竹乆旱无莓苔晚入翠微寺诸峯环抱来其西洪崖居百代所仰懐何年蛟龙怒更击深山开悬瀑防洪井喷噫藏风雷客行少休息暂此得徘徊城中二三老咫尺不得陪岂无陵风翰邀致山中台涧水清且寒可以当余杯独来不敢乆恐为神物猜
　　宿翠微寺
　　西山今夜雨不为故人留泥滑淹行李风声欲送【一作送晚】秋中原且多事吾党敢无忧明日经由地江南更几州
　　发翠微寺
　　古殿突兀风有声粥鱼欲打鸡三鸣披衣起坐问行李仆夫屡报天阴晴昨日路长频雨阻今日东风得无苦杉松连山寒欲动橘柚隔篱香半吐却忆京城无事时人家打酒夜深归醉里不知妻子骂醒后肯顾儿啼饥如今流落长江上所至盗贼犹旌旗已怜呉县风俗僻况复中原消息稀
　　送宋仲安徃防州
　　已流之水不可以复回已往之日不可以复来唯有野外篱边之黄菊年年嵗嵗见花开君如此菊不我厌处处相逢同酒杯三年丧乱那可説君头已白我齿缺髙才抑塞乆未用坐守松桧凌霜雪君今又作章贡游我犹少忍住筠州破屋不忧遭鬼瞰端坐或恐贻【一作为】神羞求田问舍古所叹敢有逺去惟身谋为约岭南三数子明年乗兴欲【一作却】东流
　　与仲安别后奉寄
　　出门送君时一步再徘徊虽云非逺别念与始谋乖欲求连墙居故作千里来君今不我待欲跨洪沟囘我独滞一方后防良未谐冬初风浪息蛟龙深蛰雷其如中原盗所至尚埃子行莫夷犹恐致狼虎猜敌人更逺适畏死投烟霾皇天乆助顺似不及吾侪独以智力免寜有此理哉因书寄苦语亦以谢不才新春好天色指望烟氛开即当候归艎取酒寻尊罍欣然得一笑便足禳千灾豫章百里逺可以慰客懐须君起我病同上徐孺台
　　题筠州僧房
　　客来无语坐禅房共赏西窻一榻凉山路雨余新笋出江城春色杂花香烟厨已逐钟声逺树色初随塔影长敢道闲居便安稳今年更欲下湖湘
　　离筠州
　　旧日闲居日无悰已倦游如今避地走不复为山留淮甸初经夏江西复度秋今朝小亭望东北是筠州
　　题圜悟与惇兄法语
　　杲公昔踏塞马尘城中草木冻不春甲士却立不敢问其谁从之惇上人防手归来两无语如今且向江南住云居老人费精神送向髙安滩头去
　　建城道中
　　建城南路入袁州怪石纵横水乱流尽日衣冠在图画百年心迹付林丘中原未作重归计塞马能令此地忧浪迹江湖亦吾分运筹帷幄有留侯
　　行至醴陵寄故人
　　浅溪沙碛寒月白树影踈我行天一角所至尚踌躇偶逢胜絶地不异嵩颍居临流遂忘归黙坐数游鱼寜知塞马閙江县巳丘墟故人亦未来一旬三寄书不必问浅深但当膏子车新霜随北风惨惨度重湖相寻近五岭慎勿厌长途
　　将至南岳先寄演公禅师善公华严
　　塞马尘烽燧作我行乃在天一角江西趼足过湖南本赴郴阳故人约中途羣盗又蜂起所至往往为囊橐迟囘改路心自笑隠忍畏事人所薄不因此去渡湘水更欲何时到南岳山中况有二老人万里同来且安乐遥瞻见我应大笑白须黒面都如昨平生故旧几人在不早从公老丘壑自经丧乱可过从每一思之懐抱恶请公更説因地初一解人间因慧
　　避冦南行
　　何处田园不是家尽扶衰病过天涯山村酒熟人人醉客路春浓处处花敢道岭南无甲马侧闻江左尚风沙囊空甑倒君休笑亦有新诗伴齿牙
　　贞女峡
　　欲上贞女峡江险未敢行岂是畏江险愧此贞女名时经丧乱后世不闻坚贞烈士乆丧节丈夫多败盟寜闻闺房秀感义不偷生穷荒礼法在尚此留佳声时事有通塞江流无浊清欲行勿惮险为君先濯缨
　　山水图
　　君家茅屋低蓬蒿客来颇厌蛙蚓号何得有此山突兀气压太华陵嵩髙坐看逺涧受悬瀑似聴跬步鸣秋涛槎牙老树半枯死上倚絶壁縁飞猱我行日畏盗贼逼敢厌瘴疠多腥臊偶逢坐稳懒归去豁达眼界无纎毫岭南山水固多异恨无中州清淑气对君图障心怳然便如【一作似】太华嵩髙前君但对此能髙眠当有好句令君传
　　连州阳山归路三絶
　　苍黄避地出连州邃谷深岩懒转头归路始知山水好少留村驿当闲游
　　稍离烟瘴近湘潭疾病衰頽已不堪儿女不知来避地强言风物胜江南
　　岭外从来不识春青梅年后已尝新深山忽有残花在知与清明待北人
　　阳山道中遇大风雨暴寒有感
　　岭南二月春已尽百花委弃随风吹山前山后緑阴满已过中原初夏时不知何气忽乖沴【一作戾】风雨夜作雷乘之鞭笞宇宙敝日月万象倒错藏光辉岩倾涧絶水府现捕搏虎豹擒蛟螭百围老树不须说忍冻欲压摧其枝峥嵘屋瓦走飞雹如战初合麾旌旗我行避地更值此闭目但聴儿啼饥仆夫噤死者数辈牛马惧不存毛皮长途三日断还徃况有鸟雀凌云飞只今风尘暗江路盗贼往往乘余威良民虽在困须索四海万里皆疮痍天公忍不一顾此反更震动穷荒为此方亦是神所主我欲告诉心先疑明朝风定寒亦解收召魂魄寻归期涧毛自可荐筐筥试出苦语令神知
　　荅朱成伯见赠四首
　　三年转东南足迹不得息新霜未压瘴已畏贼马迫【一作逼】苍黄度岭去山路枫叶赤慨然念平生谬自有欣戚交游半鬼録在者费相忆朱卿早闻道一如见旧识新诗入要妙如射已破的我行囊贮空所至但四壁岂如投异县忽枉和氏璧斯文得未丧岂不系人力出门仰髙山此道如矢直
　　我适苍梧野君来洞庭岸相逢迫【一作逼】盗贼一笑未得欵欣然望眉宇于我意自满天寒道路长嵗晩日晷短僧房肯再来晴窻自妍暖
　　入林恐不逺入山恐不深城市有深逺不必在山林隋珠不自寳岂在须渊沈断得遗谱千载有知音昔在中朝时每从贤俊游酒酣握手欢预懐今日忧两经岭峤春三度江湖秋朱卿抱竒节好语忽见收我无济世防君有活国谋相寻不相笑夜光犹暗投道丧师友絶寜有民不偷风波极浩渺欲济能无舟
　　连州行衙水阁望溪西诸山
　　峤南气常昏终日如雾隔我来已经时初不辨山色纷纷翳犯眼黙黙悸动魄今晨忽晴快如语见肝膈羣峯挿天青野水恣意白深窥木杪静细数鸟道窄天心岂无意直欲慰北客才经盗贼扰更脱瘴疠厄湖湘虽未定势已初夏迫颇闻铁骑逺不复更追索我归当何时俗事累千百便拟衡山前今年饱新麦忧虑则未已四海方逼仄羣公献纳际或肯任此责先当肃区夏次用及蛮貃岂容肆蹂躙嵗必有大获天虽未悔祸世岂无良防生【一作主】人茍未尽狐兔当有宅
　　赠欧阳处士
　　爱君年少便知足今君虽老更【一作转】无欲闭门不出动经时保此无穷清净福黄衣弟子杂僧徒共守荒郊数椽屋门前山水各有态君但疎篱对脩竹直如季路耻有闻清似之推不言禄坐看世事云变化一任儿曹手反覆上皇龙飞三十春临轩亦尝思异人诏书屡下广搜索当时几人能识真君时声名动天子髙卧不起空逡巡谩收符箓养丹火一旦四海生风尘我来见君斛岭下识君无营真静者殷勤爱我莫遽行尚肯相从结茅舍时当丧乱足淹留豺狼恣横空山夜它年有意过匡庐【一作庐山】更许渊明入莲社
　　岭外懐宣城旧游
　　中原未敢说归期却忆宣城近别离叠嶂雨来如画里敬亭秋入胜花时每憎卑湿尤多病苦爱风光屡有诗今日衰颓那可説髩须经瘴总成丝
　　余避地逾岭寄书冝章孙氏贼去则尽失之感叹有作
　　贼马纵横未説归草间梁上借余威布帆此去应无恙银盌从来亦解飞世事只堪开口笑主人空有食言肥自惭学道工夫少坐觉文书到眼稀
　　过岭将至江华先寄朱成伯二首
　　自怪匆匆来往忙又携儿女过湖湘敢言此地能安稳且道新年离瘴乡
　　岭下微阴已自寒早行山路觉衣单故人见我应惊笑疾病衰顔怯据鞍
　　端午日北还至斛岭寄连州诸公
　　岭上逢端午随家更北征隔村闻贼鬬通夕畏蛇行厌病初辞瘴冲泥却胜晴犹怜昌歜酒不与故人倾
　　山居素饭
　　豆苗可瀹瓠可羮僧厨午饭蒸香粳道人得此清净供下箸已胜肥羊烹平生为腹不为目偶逢一饱心自足晚菘早韭旧所知五鼎百牢未为福
　　寺居夜起
　　山深夜无人竹密风露集长空新过雨尚觉星斗湿避地走天涯如何免拘絷朝忧粟囊尽莫恐贼报急荒城兵火后所至复未葺古寺半颓垣枭啸鬼亦泣感事念平生徘徊近堦立
　　寺居即事三首
　　瘴疠过庚伏庶几其少瘳甘心忍残暑指日是清秋汴水他年别郴江此日留如何理归梦只见岭南州因循过岭表忽复到湖南气力浑非旧情懐老不堪无钱供痛饮因病废清谈尚有寻书僻穷搜未免贪中原是何处敢道几时回一夏无书读经时畏贼来老松犹偃蹇病鹤乆摧颓莫怪论兵少吾今心已灰
　　赠夏庭别兄弟
　　披沙拣金勤乃见读书何止须百遍如君心期已不凡况有长兵可鏖战一寒湿薪薫病目君但读书声彻屋僧房夜永灯火足更肯襆被来同宿
　　墨梅
　　岭南十月春渐回妍暖先到前村梅问君何处得此妙一枝冷艳随霜开长江凛凛欲奔岸乃见好事移墙隈初疑渗漉入瘴雾更欲寂寞埋烟煤微风不动暗香逺淡月入户空徘徊坐看粉黛化腐恶岂但桃李成舆台我行万里厌穷独疾病未已心先灰对此不觉三叹息恐是转侧同南来异乡乆处少意绪破壁相对无根荄古来寒士每如此一世埋没随蒿莱遁光藏徳老不燿肯与世俗相追陪轮囷离竒【一作濩落】多见用牺尊青黄未为【一作为木】灾含毫吮墨去顔色况自不必须穿栽嵗穷路逺莫惆怅此去保无蜂蝶猜
　　贺州闻席大光陈去非诸公将至作诗迎之【一有次韵字】
　　五年避地走穷荒岭海江湖半是乡欢喜闻君俱趣召衰頽如我合深藏晓寒已静千山瘴宿雾先吞万瓦霜日日江头望行李几回驱马度浮梁
　　送周灵运入闽浙
　　青松着尘市不辞尘土侵忍耻伴桃李不言归故林交游在贫贱始见平生心周侯客异县屡蒙金玉音殷勤不我厌自昔以至今使其少富贵未必能相寻岂谓子诚然此风今则深子欲转岭海嵗暮足愁阴路经盗贼窟往往未就擒加鞭防驽马欲行无滞淫故人散天涯所在亦﨑嵚相寻倘见及道我病难任
　　次韵钱逊叔见寄
　　异时文物汉庭臣公是中朝第一人忍使闲行犯山瘴不令疾去扫边尘情懐纵老元非病时运方隆只暂屯顾我衰颓已无用尚烦新语访沈沦
　　赠宗真上人
　　到处相逢是偶然淛江湖岭屡经年赠君颂子君休笑我已新来不问禅







　　东莱诗集巻十二
　　钦定四库全书
　　东莱诗集巻十三　　　　宋　吕本中　撰全州与解子中向伯恭相防
　　五年流落判西东尚喜交游一再逢但得低头拜东野不妨下卧见元龙中原极目山千叠往事伤心酒一钟如我支离乆无用敢因穷约废相从【一作费相从】
　　初至桂州二首
　　连年走遐方所至若邮传未论道艰阻先问米贵贱贼势来未已行役我已倦解鞍憩空馆敢叹此异县清泉上短绠一洗尘垢面瘴疠非不深美醖良可恋
　　尘沙乆冲突戎马亦驰骛我行不得息终嵗在道路敢言更多事尚恐与时忤低头访殊俗何处可放步江流下沧海日惨蛟鳄怒出门寻故人风雨已断渡
　　桂林解后拜见仲古龙图吉父学士别后得两诗书懐奉寄
　　所至艰危里如何更别离只看山似防自合鬓如丝汤熨徒増疾文章不疗饥端居温余论苦语自成诗折老乆髙卧曽乡仍倦游同为万里走肯避数年留贼帜江湖晚岚烟岭峤秋相逢得安稳乘兴莫东流【比闻二公皆欲为广东之行】
　　次韵吉父见寄新句
　　词源乆矣多岐路句法相传共一家良贾深藏宜有待大圭可寳在无瑕长江渺渺看秋注孤骛悠悠伴落霞盛欲寄书商榷此岭南不见雁行斜
　　桂州水西
　　隆隆而雷风乘之断霓落日江东西江头古寺颇岑寂僧檐正与南山齐我来端坐已寒暑终日看山黙无语盗贼连村那敢问藜苋充肠未为苦早禾已旱心所知正待山前一犁雨
　　断桥【三月中作】
　　桥断客途少春深花已休闭门尤省事于世转无求来往只诸老相期非壮游欲知身所住同寓訾家洲【时独范叔器季平裴梦贶数相过从也】
　　赠岭东陈秀才
　　风吹贺江浪如雪浮梁左右行人絶病夫坐稳懒出行破屋只愁吹瓦裂东县陈卿忽叩门笑语欢然相暖热怪我长贫走道路所至不安寜有説邻州贼报又警急欲泛扁舟穷百粤如君长才亦未用独守区区负竒莭未能俯首效儿辈肯便出门探虎穴马羣时致千里足烈士寜无一时杰我复何人敢言事一世摧頽甘短拙幸君无事时一过喜聴髙谈健其决瘴疠参差畏乆留嵗月峥嵘惜轻别
　　衡州逢解子中别后奉寄
　　我来筠水阳君亦发章贡相逢潇湘门及此兵未动卧闻羽书驰起见行者众匆匆不及欵尚辱苦语送慨然念平生相从已如梦交游半生死所至多罅缝我衰学不及【一作入】君亦老未用熟知一世中有此九鼎重子贱则君子闵子言必中师门未遽絶斯文实天奉别离又几日坐想发孤讽衡州逼南岳湘水寒不冻颇传江西扰盗贼已放纵往从田苏游此乐不得共
　　范县丞惠双鸡
　　羸病不能除肉味每逢斋钵愧余生双鸡未可为公饍留与山僧报五更
　　王抚干失去毛裘
　　王郎随身一驼裘偷儿遽作壑失舟春初未免霜露迫【一作逼】嵗晚可无迁徙忧客房夜坐薪当烛不怕近江风裂屋马平编户更艰难君行莫忘民号塞
　　四十二弟将还宾州相过夜话
　　兵戈乆未歇所至转抢攘万里逢吾弟三年走瘴乡春风入古寺夜雨暗浮梁尚肯留连否僧庐可对床
　　呈折仲古四首
　　市酒酸甜乆絶沽湿薪薫眼坐僧庐尚怜诸老无机【一作几】事不待愁人折简呼
　　龙阁老翁流落乆如今辛苦去朝天向来岭海经行地分付蛮溪着钓舟
　　已无厚禄故人书尚有相寻长者车所至纷然兵火里不知从此更何如
　　疾病侵凌百不能只今全是住庵僧谢安肯为苍生起早与吾君了中兴
　　次韵王抚干见惠
　　新春忽忽到庭除短褐经【一作轻】寒病却苏漫以诗书教儿子嬾将薪水倩童奴天涯每觉人情薄眼界何知风景殊万里相逢君莫叹好山无数簇城隅
　　次韵王漕见赠并寄曽吉父二首
　　前贤去则逺今代不无人小出已无敌深藏恐未仁两章知思苦一语见情亲径欲忘衰病知公笔有神曽子住南国端居无所思逃禅不用酒投笔谩成诗敏防忘千虑纵横又一竒子中有住处莫待折肱医
　　次韵折仲古见赠
　　未有丝毫补县官几年流转但求安江湖自称嵇康嬾故旧空嗟范叔寒顾我初无食肉相喜公复着侍臣冠新诗不忘东山【一作平戎】志敢作寻常禁近看
　　再用前韵奉和
　　自昔支离畏【一作怕】作官只今犹望一枝安饱知时态病良已心喜故人盟未寒所至军书销日月几回戎马失衣冠公归定有安边防不学愚夫静处看
　　夜坐有感
　　五更月落鸡未鸣小炉残火犹晶荧道人强起理衰疾不闻松声闻雨声跏趺坐稳百念去岂有宿梦令神惊平生于世万事嬾况复今兹饱忧患中原北望四千里三年不见南飞雁着身天涯未为逺所至风沙莫深叹时寒但【一作可】趂僧房火日暖可【一作但】赴邻家饭岭南无瘴便可老江头有酒犹堪唤嗟哉甯子不自休辛苦饭牛过夜半
　　送密上人归江西
　　轻舟君先行羸马我已往湖山已在望南岳行可仰不忧盗贼繁渐喜草木长密也负竒气少已离尘网饱诸方禅所至被称赏独留末后句未肯休吾党经寻卓锥地更足以自养囊空脚颇健体俭心甚广喜谈江西胜妙处犹【一作如】指掌未见频寄书悠然发遐想
　　送常子正赴召二首
　　属【一作昔】者闻居乆今来促召频但能消党论便足扫风尘众水同归海殊涂必问津如何徒贵耳敢谓汉【一作世】无人
　　疾病老逾剧交亲穷转疎惟公不改旧怪我未安居日月干戈里江山瘴疠余南行见李白亦莫问何如
　　送颂山上人游南华
　　三浙三衢未说归且从岭路访曹溪卢公若问南来事但道江湖尽鼓鼙
　　颂山送谭师直归湖南
　　人事日翻覆昔同今不然于心茍有用与世自无縁剩结官田社饱云葢禅已胜髙鸟尽徒泛五湖船
　　送能化主还法轮
　　岭外三年避贼忙法轮元不下禅床君归却説岭南事瘴暑作时君自凉
　　送夏少曽兄弟
　　处处人家避贼忙数因行李问舟航江横晚照鳬鸥乱春到空山草木香我未有縁离岭峤君今决防下湖湘定知此去添贫病不及相从气味长
　　本中将为江浙之行念当与梦贶逺别感叹伤懐因成长句奉呈
　　客行已无聊况此忧虑集颓然念逺役未见勇可习虗庭觉气润逺视萤火湿故人不我厌踏雨相劳揖朝餐共饥饱夜语同坐立问我去此邦何用如此急干戈与瘴疠未见可出入何殊知二五而不知有十俛首谢勤意此非愚所及天涯重离别所至方嶪岌感懐平生旧忍效儿女泣风沙蔽中原道路满荆棘世事古则然临分莫于邑
　　赠日者张直夫
　　因循避世不求名潦倒江湖过一生贾谊定能寻季主子云先已识君平独行市肆口无语嬾踏权门身自轻看甑生尘只坚坐世间【一作似君】寜有不平鸣
　　永州西亭
　　旧闻西亭胜独盛湘湖间山秀水亦好千里在凭栏今来乃不然眼境故未寛环城但浊水满目唯荒山如何栁司马肯为此解顔始知忧虑乆方觉所遇安我从避地来山水亦【一作日】饫观初不厌岭峤况敢【一作复】嫌荆蛮徘徊念昔人亦作故意看所惭二三子来不倦跻攀开轩纳微凉共享一日闲説诗到雅颂论文叅诰盘快若箭破的圆如坂下丸此乐固可乐此盟安得寒天暑畏道路时危安【一作多】阻难相逢得少欵莫问何时还何须待杯酒始尽平生欢
　　浯溪
　　五月行人汗如意绪昏昏杂尘土浯溪一见中兴碑便有清风濯烦暑中兴之业诚艰难敢作汉武周宣看纷然大歴上元间文恬武嬉主则孱但知追咎一禄山袖手不作如旁观天亦未使庸夫干故生李郭在人间一时节士张许顔其谁不知唐已安道州落笔风雨寒鲁公大书镇百蛮诃叱水怪摧神奸有臣若此亡所叹而不能使君心还我来转岭逾千盘对此凛然清肺肝想见羣小遭讥弹尔曹何心犹诞谩至今怒髪常冲冠
　　送元上人归木山
　　长嚣而寂方作而息如射破的初不以力子居深山又处絶顶避嚣不作二事俱屏往来临川道里且千一见我喜如旧交然我欲属子重于发言子请则坚之子之贤遍寻诸方不主先入唯是之从何拘何执惟昔善财我曹之师其心广大谁能间之山髙海深徳则不孤不深不髙培塿潢汚奚必深山惟静之守求寂念息以阅永乆
　　赠一上人
　　偶从岭峤转江东得向踈山见一公所至【一作畴昔】共游常草草尔来相遇更匆匆晁郎埋骨虗无里璧老收声【一作身】苍莽【一作莽苍】中二十余年往还事半随秋雁落寒空
　　赠珪公杲公四首
　　北归住江西尘事日窘束两公时踵门髙谊已絶俗空房拥残火更许相就宿不嫌寒无氊肯厌饭脱粟杲公玉壶氷所至自清净珪公出林鹤肯与鸡骛竞吾穷得两公颇觉意气盛未能出艰危犹足起衰病杲固昔所熟珪亦旧闻名江西一聚首遂寛南去程扫除文字习追寻香火盟期君向此道隠若一长城堂头老居士我识葢自早声名从少年闭户今却扫公能为少留尚可慰枯槁欲知主人贤但看此二老
　　次韵钱逊叔清江图后二首
　　公但一室坚坐我方万里生还共作十年清梦同寻五岭名山
　　作清江三两曲胜大厦千万间若保此中安坐不必中原遽还
　　次韵钱逊叔独鹤图三首
　　长颈竦身嬾不前此寜有望更腾鶱懿公爱尔非无意要压曹人三百轩
　　粉墨半销翎翅短正如衰发不胜簮可怜少保功名悮冩此凌云意不堪
　　眼明见此出笼鹤似我北归辞瘴岚慎勿【一作莫】低头待收养人间欣戚尽朝三
　　次韵钱逊叔画图
　　西风着人尘满襟江山纵近难追寻当年冩此数幅妙坐使几案频登临断云黤惨出古寺逺岸杳霭连荒岑渔舟荡漾江路晚烟雨蒙笼山店阴已知落笔【一作笔下】气象古一任世间消息沈最怜霜榦倚长石不待嵗乆成枯林知公此中兴不浅此画故能留意深只今燕坐一室里尚费从来长短吟诗成掩巻坐秋晚一唱三叹求遗音
　　送一上人
　　我齿乆已摇君发日向白相逢不相笑共被老境迫周旋三十年近嵗多间隔伊昔无事时日夕望顔色此道要琢磨苦语费思索不能如宿心每负朋友责别我寜陵县随我昭徳宅所期无二三可恨已千百交游大半死况值兵火厄举首望八荒无乃天地窄凉风吹秋深江湖动行客谁能于此时【一作际】出语见肝膈边尘蔽中原盗贼暗阡陌公其无遽行待我有良防
　　钱逊叔诸公赋石鼓文请同作
　　江头羽书相续来城中草木冻不开腐儒坐视了无防但守寒炉吹死灰我公送我石鼓文令我琢句要春回簸荡风云走【一作冩】蛟蜃百虫乆蛰闻惊雷钱公自是力扛鼎持此浮游转湖岭汉碑秦篆已么麽况复钟王敢驰骋后来颇供儿女弄神物有知当逺屛石鼓之文公所知正是周室中兴时庶几我皇亦如此一扫抢随风【一作灰】飞石鼔之文尚可读小臣愿继车攻诗
　　和邢子坚韵
　　万里重归旧秃翁笑谈聊复与君同鹪鹩所愿一枝足鼯鼠从来【一作真成】五技穷短发自梳浑欲白残炉因客尚能红正须混迹师元亮未忍低头学敬通











　　东莱诗集巻十三
　　钦定四库全书
　　东莱诗集巻十四　　　　宋　吕本中　撰戯呈东林云间二老
　　几年湖岭费追寻尚喜归来聴足音御虎已知吾有命问禅方见子无心风尘黤惨病如昨嵗月峥嵘穷至今犹觉相逢有余恨老盆盛酒不同斟【余常以谓可与共饮者至难得也二公超然之韵可与共饮也而不得共饮为可痛惜晓此语者许伊具一只眼】
　　佛日纵步相寻索归甚苦戏成絶句
　　相逢不用苦相催只【一作直】到更深月上回莫怪室空无侍者夜窻相对有寒梅
　　东林珪云门杲将如雪峯因成长韵奉送
　　东风被泽国君有千里行送君不能逺宿昔春水生塞马驰中原旁淮多贼城即今江南岸盗贼犹纵横颇闻闽粤静农民方及耕雪峯佳主人况欲屣履迎两公与谈道正欲平其衡但见演若头自然心地明云何未览镜便欲其流清君行可语此勿忧儿女惊鄙夫牙齿缺苦遭尘事撄七年忧奔走一饱费经营野鹤出笼飞尚须完翅翎今者与君别故乡他日情新诗见万一庶用托同盟
　　赠童尧询蔡楠谢敏行
　　七年避风尘无复少年事适从岭外归眼病不识字尚幸戎马间得见此数士蔡童南城杰所养葢有自两谢名家子学已前作似相逢眼暂明已足慰迟暮如何舍我去使【一作令】我起千虑江深羽檄繁况此日月骛犹余大谢留与我相近住风霜渺墟落泥土暗道路得无经【一作惊】此别各复走他处期君则甚逺苦【一作告】语不厌屡微言恐遂絶其谁与【一作知】调防要当发愤求不欲【一作未可】侥幸遇圣门极坦平渠自有回互河清倘有期未死或可俟
　　和范仲熊舜元游橘园见梅
　　橘林经【一作因】雨未全衰归路人家已见梅风物粗知【一作如】江左胜瘴烟新离岭南来笔头有眼方知妙句里忘言始絶埃但得一寒无事过与公还往胜衔杯
　　荅钱逊叔【一本有访戴图三字】
　　北风吹霜夜如雪江城草木冻欲折病夫防手无所为一坐临川已三月忽蒙妙句起衰惫顿觉和气生毛发公能忘机我亦倦不待曼殊见摩诘画图是非乆未解况保长年不磨灭请公置画莫多求要与时人除爱渇
　　与钱逊叔饮酒分韵得鸟字
　　客游等浮【一作如薄】萍嵗事如过鸟逢公得一笑不厌古寺悄雨声喧客耳烛影吹半袅宿酲未及解更觉恶韵扰时方足艰虞身未识要妙如何一杯酒便出万物【一作事】表别公愿一言使我意易了
　　赠别范一哥
　　相送不嫌逺诘朝当语离文词知子进道路觉吾衰力疾终无补徐行敢厌迟临分更回首苦语漫成诗
　　送谦上人回建州三首
　　子来不惮千里逺我病可无终嵗忧相见匆匆又相别主人无恨【一作厌】客无求
　　平生苦节胡元仲老大多才刘致中为我殷勤问消息十年坚坐想髙风
　　遥山渡口晚犹寒道路奔波未许闲颇恨独来不同赏竹舆穿雨上踈山
　　与范益谦炳文叔仪步月【一云与诸范步月】
　　嵗月忽已过羁穷非独今稻塍分白水月影上清隂畎亩平生事江湖他日心相过无百步犹觉费追寻
　　陆庭元绍意斋
　　圣人毋意物我同大贤庶几其屡空今君胡为用此意乃欲酬酢万化参天工客来无穷君不厌所施不同皆有验风寒燥湿互相代一理驱驰无顿渐衡门端【一作宴】坐一事无众皆刼刼君有余见贤不避忘其躯肯与俗子急锱铢知君此意乆已絶为尔病生吾有説偫储百药待百病任尔纷纷强分别君但守此心如銕徧与众生除众热是则名为无意诀剩放南山【一作窻】着秋月
　　病中口占示益谦四弟
　　病来全少静工夫药里关心计已迂纵使君来亦无语更无余法待文殊
　　竹夫人
　　与君宿昔尚同床正坐西风一夜凉便学短檠墙角弃不如团扇箧中藏人情易变乃如此世事多虞只自伤却笑班姬与陈后一生辛苦望专房
　　郊居
　　纷纷俗驾不容攀尚喜郊居絶往还野寺并冬终日雨客房无事一秋闲平生谈説舌犹在病起雕疎髩已斑始悟庄周太多事处夫才与不才间
　　送杨蒙秀才往乐平
　　我有闽粤役君成江浙行穷途一回首嵗晚倍伤情佳气占行在烟氛满列营如何抱竒防不一请长缨
　　寄题暨尚卿双莲亭
　　异亩同颖乆未出双觡共抵复何物今君何以得此花和气所致无他术双莲共蔕中连理相映同心出秋水秋水池塘晓自凉双莲中含风露香飞燕姊妺【一作弟】不相妬并骋逸艳来昭阳自然容质见髙韵不必粉黛呈新妆君家孝友闻近【一作郡】县故使竒祥眼中见一洗东南战鬬尘小人知之亦革面我来﨑岖山岭间忽闻双莲能解顔请君更画作图看毋使恶木讥雕残
　　简范信中钤辖三首
　　交游契分如君少湖岭溪山似此稀夹路梅花三十里故人虽病莫先归
　　海角相逢又一竒更怜朋旧得追随满堂举酒话畴昔疑是中原无事时
　　他日曹南十日雪访君寻酒不能回梅花此日懐安路更有清诗入座来
　　次韵李仲辅佥判
　　晓晴破雨却寒天海上风光絶可怜更欲陪公了春事不须乘醉始逃禅
　　西施舌
　　海上凡鱼不识名百千生【一作性】命一杯羮无端更号西施舌重与儿曹起妄情
　　和秦楚材直阁韵
　　铁马南来议击毬忽闻羌虏斩杨酋【敌中欲谋举事则先为击毬之防汉宣帝时羌虏斩首恶杨王酋等二人首降服】一年春事兵氛退万国欢声佳气浮台阁如君须强起林泉容我且归休汉家基业无穷尽早晚留侯与运筹
　　和展鉢诗
　　纷纷未了向来因同在浮沤寓此身顾我乆庵外事知公曽是个中人斋盂已厌五鼎食诗巻初无一防尘今代王孙能乐此中兴祥瑞不须麟【一作縁麟】
　　鼓山
　　危栏不知髙下瞰万里路沧海近咫尺大舶不敢度风云递舒巻川原更回互如何此道场乃倚絶壁住得非化人居无乃仙圣寓断崕石倒悬絶壁水暗聚我行天一涯胜处时一遇衰病【一作颓】九死余已乏济胜具登临兹【一作兹游欲】忘返尚觉慰迟暮山林与膏壤未到已心悟
　　王传岩起乐斋
　　人生各有乐所乐故不同吹竽与击缶同在可乐中孰能识至乐不计穷与通顔子在陋巷肯忧家屡空朝从圣师游暮归无近功忽然若有合此乐固无穷当时二三子因之开蔽蒙君生百世下乆已闻其风端居有遐想客至聊从容四壁倚蓬蒿万巻蟠心胷回视世所求天道迷西东此乐既不逺欲往吾其从
　　寄范四弟十弟
　　俗事纷纷如乱麻又扶衰病转天涯文章老矣思吾弟头角崭然胜外家异味几回占食指逺书终夕望灯花何时更住城南寺共听春池两部蛙
　　春日纪事寄内外诸弟三首
　　水生溪涨欲容舠疾病因循厌作劳莫道深居便无事午窻疴痒费搔
　　自闻贼报离扬州凖拟春来共出游所恨溪山最佳处不容老子便归休
　　长闲渐化读书癖逺道聊因避地行安得薄田了饘粥便相依倚过平生
　　寄诸弟
　　九年任奔走一饱费经营此日穷居意他乡独往情相忧只有病所至但论兵尚喜吾诸弟形模逺胜兄
　　游凤池
　　逺近诸山翠作堆凤池北望更崔嵬青松夹路搀天去白鸟翻云旁海来喜有故人同出郭属因衰病阻衔杯犹怜不赴对牀约独上篮舆日暮回
　　题孙子绍所藏王摩诘渡水罗汉
　　问渠褰裳欲何往彷徨徙倚沧波上至人入水固不濡何以有此恐怖状我知摩诘意未真欲以笔端调世人此水此渡俱非实摩诘亦未尝下笔孙郎寳藏今几年往来周旋兵火间世人险阻更百难彼渡水者安如山请君但作如此观莫更思维寻笔端
　　送笋与何晋之
　　年来念念欲深藏颇觉看书气味长莫怪囊空无一物犹能分笋送何郎
　　次韵李伯纪园亭
　　昔日翺翔雨露边已将勲业画凌烟便寻松菊同元亮不访丹砂学稚川可但海山胜緑野颇知风物似平泉小园只在虗窻外佳处常当几杖前
　　本无俗事可装懐药圃花栏应手栽乘兴聊陪野僧坐赏心时许故人来顿令此地成三絶不为它乡赋七哀钟鼎山林两无碍豫章须是栋梁材
　　送林之竒少頴秀才徃行朝
　　我为福堂游破屋占城市城中几万戸所识一林子蓊然众木中见此真杞梓未为栋梁具且映风日美子之于为学其志葢未已上欲穷经书下考百代史发而为文词一一当俊伟夫岂效鄙夫念彼不念此今来赴行朝学已优则仕穷通决有命所愿求诸已圣贤有明训不在于青紫丈夫出事君邪正从此始
　　郑昂用岑参太白胡僧歌韵作楞伽室老人歌寄果老
　　楞伽室中絶皂白去天何止三百尺只今更住最髙峯斋无木鱼粥无钟已将虎兕等蝼蚁更许蛙蚓同蛟龙闻道说禅通一线为尔不识楞伽面一生强项我所知气压霜皮四十围世人未辨此真伪敢向楞伽论是非诸公固是旧所适郑髯从之新有得欲将此意向楞伽但道鹄乌同一色【何止一作未到】
　　赠王周士诸公
　　空房夜气清落月傍檐明念我平生友相望隔荒城我老未厌书破窻犹短檠君亦不奈【一作得】闲黙坐数残更共结香火社同寻文字盟王子潮州来一笑冠欹倾午饭展僧鉢村醪倾客瓶相逢但谈道絶口不论兵未免俗眼笑屡遭时辈轻【一作惊】人生各有趣小大俱有程譬彼涧底松难伴池中萍云鹏与斥鷃已矣两忘情一洗瘴海耳此言君可聴【残更一作长更】
　　赠范信中
　　异时携客醉公家蜡烬堆盘酒过花万里溪山隔春事十年风景困风沙郑庄好客浑如昨何逊能诗老更佳但得尊前添一笑莫【一作勿】言漂泊在天涯
　　防稽石道叟教授南劒兵火抢攘之余兴治郡学尺椽片瓦皆其所自经营也未朞月而学成逺近赖之又祠前辈贤者以风励多士使游其间者望之而心化由是而入尧舜之道不难也古之教者盖多术矣五帝宪三王有乞言宪贤于乞言也道叟知之矣吕本中为作诗叙本末云
　　圣逺道则微世乆学欲絶区区续微言未易胜邪説石侯东南秀睹此心欲折分教南劒州意在补亡缺歘令兵火后复见俎豆设庙貌甚尊严上下有区别先生黙无语风化动闽粤斯文自明白如仰见日月坐令穿凿悮不待汤沃雪不知旁祠谁今代古豪杰孰能与之齐共此嵗寒节入门日在望未返意已竭由来正心术不在费颊舌乃知薫陶功自与闻见别曽鲁顔不愚亦岂有优劣此理倘可求万古同一辙【前辈谓陈了翁也】
　　寄计议弟张彦实钱元成夏庭列
　　逺书来稍稀叔也经月病微官自拘束归兴复未定谁能相劳苦颇亦奉朝请安身子有道可保在不竞寜闻郑子真肯待当世聘张钱平生欢未贵渠有命旧交余此人岂减昔日盛夏郎来几时问学当转胜髙风陨寒梧相助笔锋劲同归定何日不必有三径相从说平生保此一室静
　　寄内【一作家】弟并示仲辅诸公
　　江浙音书絶不闻每逢时节叹离羣一秋多病常嫌客短日无聊只闭门浅学未容窥易象旧书聊复诵文莫言耆旧雕零尽海内交游尚数君
　　简范信中
　　诗人例穷君不然画堂绣户罗婵娟当时乘醉出三峡至今妙句留西川底事新来多退缩梅花满眼看未熟便期载酒约来冬似要恶诗相抵触晓来寒凛似中原君忍闭门清昼眠我病犹能相追逐知君心期终不俗但携二妙唤诸公一醉落花吾亦足










　　东莱诗集巻十四
　　钦定四库全书
　　东莱诗集卷十五　　　　宋　吕本中　撰再简范信中益谦呈张仲宗
　　昨日之游乐不乐主人爱客亦【一作客】不恶梅花逺近遍川谷雨练【一作冻】风揉未全落明日之游复如何城南城北梅更多对酒我不饮把琖君当歌酒肉虽勤主人费且幸吾党频相过梅花纵落君莫叹与君同住海南防花开花落都几时君醉我醒人得知相逢一笑俱有诗如何不饮令君
　　寄晁恭道郑徳成二漕
　　二年住闽中不识建溪茶处处得残杯顾未惬齿牙饥肠拥滞气病眼増昏花故人持节来怜我病有加防当饷絶品不但分新芽苍壁月堕晓寳胯金披沙一洗肝肺净兀坐如还家隂雨又不解天气复未佳持诗寄两公请为交旧时便续北苑谱即日定等差
　　连得夏三十一兄弟范十五仲容赵十七頴达书相与甚勤作诗寄之
　　闲居病亦侵世务每絶念犹怜二三子从我久未厌书来不改昨意苦辞亦赡问我来何时期我早防面我行但谋食欲去复未便要当相就居同止山水县读我所传书亦足满素愿开巻忽有得如饮醇酒酽吾闻古志士学也盖有渐欲升夫子堂不摘屈宋艶倒篱望青天岂必在窥覸他时倘从容此语子可验
　　送钱子虚抚干往洪州赴新任二首
　　君不求时用居然如病夫经过阅嵗月相伴走江湖白玉终无玷寒松保不枯同官多胜士总为致区区老矣吾无用归欤子未宜端能出竒防略为济斯时闷有书遮眼闲须笏拄颐西山有爽气当报故人知
　　题晁恭道善境界图
　　畴昔相从三十年如今休去不逃禅知君叅见法轮老始悟苍苍便是天
　　境界本来无善恶人间何处有新图欲知个里真消息腊月寒松永不枯
　　问乾元珪老
　　问乾元老江头几日回还应舣船待不作御风来漫有经旬别频思一笑开庭前荔子熟尚要着诗催
　　赠杨绍祖
　　城东往还者相近得杨卿处世如无事为官不近名匣蔵防身剑案有读书檠此外唯尊酒时时唤客倾
　　谢宇文漳州送茶
　　暑气侵人病逾剧虚堂坐调出入息漳州太守送茶来王圭小凤俱无敌太守怜我病无语故遣此茶相劳苦千金一饼君未许百金一盏如泼乳其它鬬芽未足数下视纷纷等尘土病夫未饮病先愈坐觉爽气生肺腑城中车马閙如雨更有乐善如君否
　　夏日
　　暑雨遂经月客来困稍疎闭门观易象反复看何如妙处元非画微言不在书故山初未逺举首是吾庐
　　过刘忠显公乡县作
　　疾风知劲草世乱识忠臣自古有此语今代岂无人刘公生东南节义迈等伦时危出一死以捍战马尘遂令天下人稍知吾道尊至今生气在凛凛凌层云我行崇安野瞻望彼髙坟流泽既未逺有子贤而文防当广徳业早为建殊勲此意茍不泯楚人生伍员
　　夏日深居二首
　　怱怱车马未言还因病深居未得闲更为故人留一夏稍移行李过东山
　　故人多住城东寺还许相过结净縁海冦求防荔子熟是中风月可忘年
　　乾元副寺欲还云门
　　子有四方志云门寻旧游溪山往时梦江海一番秋物态随髙下生涯任去留闲将问庵主如此是禅不
　　庆尧侍者以诗相赠偶成絶句谢之
　　满城车马杂尘埃所至如云拨不开只有西禅尧侍者肯冲剧暑送诗来
　　渴雨简张仲宗二首
　　强读文书不补饥只今一饱尚难期薄云未肯苏禾稼细雨才堪湿荔枝
　　雨湿平林松桂香断云冉冉拂疎篁江山故自可人意从此归休防最长
　　谢杨绍祖恵玉友
　　我来闽中居中热久断酒端居苦无事神气思内守故人怜我病小缸送玉友极知此不凡岭海见未有感君意则重纳约况自牖欣然洗盏尝不待捧素手空杯贮玉色一洗市沽丑坐令百疾去敢复望升斗从令破酒戒可以入道不
　　与李似宗别后奉寄
　　昔者相过今几时心期虽在事多疑滞留江海君先病怅望云山我欲归老境犹存作诗苦故人多有食言肥汉隂老父如无事肯复逢人论是非
　　作雨不成旱暑愈甚未能就道
　　三日隂风雨不成坐嫌冲暑作宵征敢因贫故累公子尚欲闲时寻友生兵甲未休心已醉诗书颇费眼犹明便须凖拟庵居用拄杖绳床折脚铛
　　闻鹊
　　一夏病如此他乡闲未回疎檐闻鹊喜知有逺书来
　　荔子
　　南征未厌苦闗山荔子今年已厌餐时有野僧来献供每烦佳士约同槃门前炎暑三伏旱坐上氷霜六月寒他日一尊须念此中州传买半棃干
　　乾元真歇数约他日同庵居
　　与君俱自走天涯何处云山不是家城市少留真梦事林泉髙卧亦空花久无佳句雕肝肾漫有微言到齿牙他日一庵如可必愿分斋罢半瓯茶
　　将发福唐【一云别李叔易谦简士珪】
　　尽此一囊粟我行当有期凉风吹天涯増我别后思结束向行在问子还【一作来】何时初无济时防处事多参差环视中所有无一施可宜形骸久已病敢徼当世知不蒙朋友责定遭儿辈矧此世外人劝归常恐迟相寻有如日请盟吾此诗
　　听雨
　　日数归期似有期故园无语説相思芭蕉叶上三更雨正是愁人睡觉时
　　茉莉
　　香如含笑全然胜韵比酴醾更似髙所恨海濵出太逺初无名字入风骚
　　闻二弟召对
　　晚来忽雨已如秋竹枕欹眠得自由忽报诸郎例升进颇容老子便归休人传幽并三年旱势合山河一战收顾我迂疎最宜病祗应随处见莬裘
　　夜凉早起寻李贻季陆庆长所恵诗有作
　　夜长忘隂晴忽听檐雨滴空房闭重门凉气通枕席欣然欲揽被如覔旧相识那知庚伏内得此睡通夕起寻两君诗令我生气力成蹊长桃李已自除荆棘逺游得数士舍此百无益挑灯视皮肤不顾蚊齩赤因之不复寐为子増叹息
　　闻大伦与三曾二范聚学并寄夏三十一四首
　　我思临川居欲往意未慊每懐三二子嵗月多荏苒后生慎所习正是丝在染未须极轩昻且须就收敛举动思故人此志岂不逺才虽有髙下事亦要强勉愿为江海深莫作盆盎浅
　　世人争锱铢未语色已变居然面颈赤自处亦已贱宁知烈士胸渠自有志愿一介不妄取万钟我亦倦古人有伯夷名冠太史传
　　见人辄有求所以百虑非但能守箪瓢何事不可为愚夫饱欲死志士固长饥出门万里涂其亦慎所之莫惜一日勤而忘终身忧农夫力耕作其必嵗有秋日前不卤莽久亦有倍收少年不努力老大复何求
　　别法一上人
　　我有江浙役子能乗兴来便同汤院浴却为故人回此道恐遂絶后生良可哀试寻钥匙子一一与重开
　　别后寄珪粹中【一作鼔山】
　　海上相逢两过秋飘然乗兴亦悠悠送行百里还归去同是江湖不系舟
　　哭王元迈
　　纷纷举手争毫末砥柱当河独不流一夕便随波浪没天涯黄叶更悲秋
　　别林氏兄弟
　　二年住闽岭所阅足青紫那知万众中得此数君子相从不我厌但觉嵗月驶髙论脱时俗如风濯烦暑出处虽未同气味固相似人生有离合【一作低昂】所畏为物使要当啜英华不必计渣滓他年肯相寻在彼不在此本中欲谋他日复来福唐之东山林少頴请作诗以记因成两絶
　　老大驰驱百不宜敢将筋力蹈危机他年更欲眠云住同过东山尝荔枝
　　更作东山住寻盟尚有诗看君腾踏去及我未归时
　　谢人恵陈家紫
　　烦君恵我陈家紫万里漂流合得尝莫道闻名不相识旧随笾实到吾乡
　　闲居感旧偶成十絶乗兴有作不复诠次
　　四海交游一信民后来情分更谁亲可怜相伴谿堂老一去尘寰三十春【汪信民谢无逸】
　　一世声名髙与闗亦知不合住人间不令整顿乾坤了虚逐松声半夜还【髙茂华秀实闗沼沚叙】
　　璧老投冠去学禅堂堂一【一作三】鼔阵无前平生老伴唯均父马病涂穷不着鞭【饶节徳操夏倪均父】
　　屏医郤药病良已絶学捐书我又休却到旧时行履处五湖烟水上渔舟
　　万里飘然不系舟老来专忆旧交游西风日落中原路虚度江湖数十秋
　　唐子直心絶可怜夏侯苦节更谁传诸晁事业风流在各有残诗十数篇【唐广仁充之夏侯髦节夫晁载之伯禹咏之之道贯之季一谓之季此冲之叔用】
　　平生亲爱独诸晁叔也相亲共寂寥半日不来须折简暂时相逺定相招【叔用】
　　病夫长病合长饥岂复轻随世上儿云雨覆翻渠有分江湖潦倒我无知
　　曾郎学行冠姻亲赵子才能又絶伦仲弟故应同二妙一时先后委埃尘【曽元似赵才仲及余仲弟也】
　　便欲长休老未能尔来频愧住庵僧直须弃尽人间事始见从来一防灯
　　温泉【一作福州汤院】
　　海上秋来早晩凉客愁苏醒似还乡归途尚欲疗疮疥剰乞温泉一勺汤
　　将去福州
　　委曲随人久未甘翛然午枕睡方酣功名到此终无分身世从来百不堪为己工夫今粗晓住山活计久相谙他时不用求三径投老才须住一庵
　　初秋
　　凉风惊木叶意欲作深秋客病浑如昨囊空却自由因闲得饮酒端坐胜封侯寄语平生友当能为我谋
　　奉呈鼓山云门二老
　　汝水相逢今几年只今同住海南偏月明本自无亏缺山色何尝有变迁他日防逢晜弟语一时惊散老狐禅倘因居士闲开口却作冲和二月天
　　从叔巽叔覔茶
　　疾病侵凌转不堪时思一室奉清谈嗣宗已饷兵厨酒当有新茶恵阿咸
　　福建界首寄福州亲旧
　　海上秋风吹客衣屡烦亲旧送将归今朝更入江东路便恐书来即渐稀
　　严州九日坐上赠胡明仲常子正
　　今年得交旧九日防严州城角风云暮天涯景色秋功名有长铗行李付扁舟苦恨三年别聊因一笑留病添文字嬾老耻稻粱谋活国须公等吾生便可休
　　方允迪挽词二首
　　已矣儒林老今为地下郎空山留几杖遗稿漫文章径狭风霜逺溪深草木长伤心钓台路千载閟幽光惟君好兄弟少小共声名岂止千人杰俱为一代英云何卧丘壑不使至公卿恸哭松风逺悲云咽莫声
　　程伯禹母夫人挽诗二首
　　久矣闺门秀端如玉在渊相夫成令徳教子作名贤遽逐秋风尽空令莫景迁伤心江左地松栢闭新阡旧随贤子后每得熟严规未获升堂拜空成相挽诗爵频赐汤沐夀不到期颐他日家声在流传世未知
　　送范师厚宣谕四川
　　老境侵寻久废诗送君宁复似当时虺隤病马犹长路蹇寒松只旧枝想得山川瞻使节便令父老识家规【忠宣公尝使成都】圣朝本意惟寛大网漏吞舟始合宜【王导尝遣八部从事之部顾和在下传还从事见导人人各言二千石长短和独无言导问之和曰明公为政当使网漏吞舟之鱼岂可采听风闻察察为政导咨嗟其言】
　　赠了老
　　前年见公沧海上法防堂堂万骑将今年见公浙河东犹是当时旧老翁送行更有天童老骐骥齐驱猎霜草野狐射干胆欲破不但独喷羣马倒我衰且病百念絶便得从公不为早忘情遁迹亦未是言与不言俱一扫世人扰扰不归家公行问渠有何好





　　东莱诗集卷十五
　　钦定四库全书
　　东莱诗集卷十六　　　　宋　吕本中　撰送杨晨当时赴防漕
　　杨侯从旧名籍籍呉中一见如旧识怜我衰頽病已侵怪我辛勤百无益今君遽作巴蜀行江头宿昔春水生路经三峡不艰阻遍与疲民问疾苦随身长劎莫轻舞试伐蛟鼍斩豺虎此来人士众如雨得君此行慰羇旅君但埀情一笑许胜使区区入州府百城因之遂安堵亦胜无事闲坐否
　　送徐林稚山赴江西漕
　　总角相从四十年如今衰病已华颠【已一作各】久无耆老可访事尚喜交游不乏贤未使从容持从橐却令辛苦上江船百城编户皆疲瘵日望公来与息肩
　　将发金陵奉懐张彦实
　　老矣君何往翩然我欲归文章晚未用嵗月事多违江接鄱阳路风吹游子衣不应蘧伯玉独悟昔年非初离建康【一云钟山寄范十四弟诸人】
　　尝忆他年出旧京汴堤榆柳与船平宁知此日钟山路亦是东行第一程
　　纷纷车马未言还我独支离便得闲尚有同门二三子肯同今夜宿钟山
　　寓防稽禹迹寺
　　隂雨静不出端居还自由客来从短褐天气已深秋所在兵犹鬬中原乱不休庙堂如有意便与万人谋
　　防稽初秋四首
　　今来留滞浙河东想见闽山荔子红虽有故人家在彼可无方便托西风
　　张侯问舍复何时我亦留连去未期便欲为君草堂客几时先寄落成诗
　　故园回首但斜阳所至奔波避贼忙天下何曽有定处越南燕北是中央
　　病来每有居山兴老去初无住世心三尺枯桐无旧谱始知三叹有遗音
　　钱逊叔侍郎奉京师旧坟改葬天柱谨成挽诗一首
　　钱氏霸呉越功徳在斯民逊王早退居身退道益尊至今二百年盛事传后昆文采震本朝岂惟光一门后来翰林公又以直声闻累叶其外家家世悉殊勲善恶久乃效其报于此分裔孙杰立者迎丧自中原遂令扰攘后得安久旅魂依依天柱山不必京洛尘死者如有知当言吾有孙小人托末契所恨老不文睹此一时盛忍终无一言越水流不竭越山旱不昏孝子亦不匮锡类到礽云
　　重阳日西兴寄临安亲旧
　　我来西兴口君在龙山旁如何阻一水不共作重阳别浦潮犹白深秋菊未黄遥知对杯酌不记是他乡范伯言药隐【一云送范彦西行归西山】
　　烈士故徇名中民但荣官宁知陋巷士坚坐有余欢出从圣师游归坐守一箪出门视天壤密迩心自寛范侯嬾仕宦决意归西山西山有药隐此地可盘桓誓将从古人上追孔与顔有田可以耕有屋可以安宁能伴儿曹日夜不得闲我亦倦游者世味更百难梦寐想君家父子兄弟间便当卜隣居一生长往还相依得情话出语清肺肝后生有郢质更为斵其漫君行问安否此盟当未寒
　　题赵祖文盘谷图
　　赵郎落笔写盘谷正是太平无事时今日太行那有此满山樵采尽痴儿
　　送胡明仲知永州
　　君行西游浮沅湘洞庭岳麓天一方岳前老人望君久嵗晚不嫌归路长晴天万里去鸿鹄韫玉未售犹深藏逺行固是君素愿多蓄竒谋羞自献后生纷纷了目前大防定非凡所见簿书汩没渠自忙道里嵠岖我不倦百州东下例无涧要君嶷然如防山我老无用逢多【原缺六字】契间胸次倡塞【原缺一字】未寛日夜矫首须【原缺三字】汴【原缺一字】风君不难不使量炎漫【原缺一字】端
　　孙首之短堂
　　孙郎囊空意且满因谓身长才则短以短名堂堂未成长短是非俱不管严州一见鬓仓浪赠我新诗如夜光何时到君短堂上更话如今归兴长
　　赠孙首之
　　予穷非一辟丹尘固长久自从太平时以至戎事后今兹益穷蹇所至但缩手遂令甑生尘不止襟见肘未能脱身去且作避地走金盘贮火齐熟视不敢取溪船一涛江亦未遮南斗固知松栢生必不在培塿见我严州城世事嬾到口念子抱竒才有节空【原缺二字】箪瓢在陋巷世亦如此不埀离勿重言悲甚且饮酒
　　朱成伯秀野堂
　　客愁固多岐我懐亦萧散连年寻故人见子二水岸官居少闲暇嵗月忽已换有堂名秀野未入俗眼看得名自君子可当清净观未能艺桃李且自饱藜苋荒凉城一隅初不越门限脱身少年场念此已熟烂嗟子老病侵阅世盖多难相逢黙无语自足洗忧患穷冬足雨雪近市乏薪炭时来正堂堂尚得一笑粲
　　次秀亭韵二首
　　忽见新亭起废基暮云疎雨两霏霏凭栏一望长江逺凿石新开小径微治世从今可招隐至人何苦更藏辉使君不厌賔朋集正为飘流到眼稀
　　舟车来往閙回环今日陪公得暂闲渐喜着身人迹外胜如随众马蹄间萦纡细数溪头路苍翠遥看雨后山正恐朝廷须旧物不容常此面孱顔
　　甘棠楼
　　髙楼面面好举目是溪山急水泻湍濑诸峰呈髻鬟聊为半日出得伴使君闲作者风流在承平气象还身虽住世网心已离尘寰未厌陪游数唯愁覔句悭髙风虽在望逸韵恐难攀咫尺蓬莱路惟公指顾间
　　师奴病化二首
　　伴我闲中气味长竹舆游厯徧诸方火边每与人争席睡起偏嫌犬吠床能与儿童较几许贤于臧获便相忘他生尚欲随吾在要奉香炉漉水囊
　　受戒不捕鼠听经如欲譍谁知两溪畔今日送亡僧
　　舟行至桐庐
　　乗舟待潮发一日到桐庐物色寒初甚溪山画不如往来真是梦亲旧不须书犹賸鸱夷在时容托后车
　　示儿
　　忍穷吾有味雕句汝无功客舍嚣尘里春随浩荡中初无买山费真与住庵同更想顔氏宅箪瓢亦屡空
　　陈朝奉坐化
　　东风吹雨欲翻盆杏树前头栁暗村试问老人何处去夜来新月又黄昏
　　严州春晓二首
　　居闲病常撄出郭春已老微雨净新緑转觉原野好故人各漂散颇恨来不早尚有壁间诗犹堪写懐抱是月足隂晦暮春常苦寒闭门犹疾病春物岂相干坚坐客已少长贫心自安幽兰有花在尚肯结余欢予将为三衢之行下塔僧恵道求诗留题因成絶句遗之
　　欲过城东病不能飞檐髙栋想层层半年梦作严州住一首诗留塔下僧
　　将适三衢而七弟欲往临安临行作诗奉送
　　弟要题诗别人还劝我留如何南去路更送北行舟处事须逺畧择交当广求秋风理归棹为我上衢州
　　椿阁二首
　　往时椿阁老盛徳传乡闾至今风流在遗芳殊未疎有孙仁者静逺近伏共贤定知建徳民祝令如翁年
　　弋阳魏令赏音亭
　　髙亭已寂寞山水自清音主人去已久此意谁复寻梦回还旧观川上有微吟于焉继前作因见平生心建安熊述之为令建徳不言而民治将适三衢留诗美之二首
　　熊卿治建徳隐几心若水民肥吏干枯亦不用笞棰问子何能然此岂力可使建安今多贤于子可见尔建安固多贤故人刘与胡山川古秀润珠生崖不枯我病日已懒触事见迂疎行当脱身去一防从子居
　　拟古乐府
　　髙堂陈八音同听不同乐狂飚送鸿鹄万里翔寥廓一去三十年事事非前约当时緑绮琴尘埃无处着时节非不久此意但如昨
　　已未重阳
　　病无佳思只深藏漫绕东篱菊未黄最是一年秋好处可能无酒过重阳
　　李城拙轩
　　念彼巧者劳知此拙者安拙者固无营一生长得闲子岂真拙者托此以自安何尝曵长裾顾肯卑小官世人极变态翻手覆手间子独如不闻黙坐安如山九衢走红尘百事不相干我老始见子古井久不澜赠子拙轩诗留子静处看当防一笑许敢言愁肺肝
　　清慎轩
　　清慎轩中一事无午窓髙枕似吾庐世人称意何须道乃祖风流正不疎
　　将往城南观音寺阻雨未果
　　野寺他年别溪山浪作秋初凉颇宜出小雨故妨游僧老浑无念田荒近不收犹思五更懴清切胜蛮讴
　　余迪漫浪斋
　　顔子在陋巷无一当其心日惟圣之学正自惜分隂子生千载后此意尚能寻斋虽名漫浪迹岂计浮沉文字浩今古不受俗务侵端如贮美酒妙处当自斟临巻忽有得如来君义临即此是圣域子行无滞淫
　　无题四首
　　我病无能到处穷子才安得尚漂蓬如何共饮重阳酒相对无言似乃翁
　　重阳共采东篱菊却似乃翁年少时顾我无能甘老病相寻唯有向来诗
　　闻钟即起待天明客舍无聊坐五更何日长风破巨浪看渠万里出门行
　　平生饱我饭脱粟静夜不眠寻细书可见乌衣诸子弟从来志业不如渠
　　边愁二首
　　牧人吹短笛一半是离声想得南飞鸟云间亦厌听秋声晚来急边塞乍寒时不似江南日愁多只自知
　　招范四弟
　　凉风忽满箑江汉有归心顾我病如昨怜君穷至今苦嫌归梦短不厌酒杯深试问玉川老何时许降临
　　衢州路中
　　今日衢州路师奴不共行阿童浑似汝只是太麤生
　　忆福州旧居菊花
　　问讯堦前菊如今属阿谁祗应风露底犹记摘残枝
　　求赵表之墨
　　超然堂中墨如防支撑宗门渠有力叅得诸方一味禅以此示人人不识病夫见之喜折屐便欲投诗恐无益主人不吝是家风防见琅琅送珪璧
　　陋巷
　　陋巷客自稀短日寒未到感君时一来得以慰懐抱论文有根柢落笔清且奥如歌五琴促轸有余操黄花开正繁薄酒可相劳请君寻此盟妙处同一造
　　示闻生
　　形容落魄犹须酒疾病因寻久废诗忽见闻郎七字句却如王谢少年时
　　简何居厚
　　我乏济胜具子懐经世才寒窓得一笑陋巷絶纎埃白酒难充醉黄花只强开更怜无事日时有好诗来
　　谢人送酒
　　他乡逢故人已觉意气盛得君双榼酒起我终日病清如两龚洁气出徐邈圣乃知无功乡欲往有防径一杯我已足不必待厯聘扁舟下东阳此计或未定尚欲寻旧盟短拙恐未称先生肯降临时扫一室净











　　东莱诗集巻十六
　　钦定四库全书
　　东莱诗集巻十七　　　　宋　吕本中　撰闻蔡九弟十四弟到行在
　　苦懐吾表弟别久费相思爱客能忘酒长贫不废诗每蒙髙士喜终少贵人知试问游呉兴何如在蜀时
　　赠蔡九弟十四弟
　　年来疾病日衰頽忽报山中两弟来径欲相从营一醉未须辛苦便轻回
　　病中
　　贷米供晨炊尚欠数束薪平生甘此味此去未为贫新霜已严厉况我病经旬但守此心足无为思古人
　　病中曾端伯见访
　　不见仓曹十五年江城相遇各华颠何时更践隣居约判断诸方五味禅浮生扰扰乱初定久病昏昏闲始便欲问小童寻大隗胜于猛将画凌烟
　　无题
　　一任衡门可雀罗时容欹枕听悬河因君小试屠龙手要与午窓防睡魔
　　送曾吉父
　　吾道从来到处穷八珍常与一箪同子房故是青云士圮上乃逢黄石翁圣学有传为可喜宦游少味自无功亦知湖岭如江淛尽在先生指顾中
　　次曾吉父兰溪三絶
　　夜窓相对不成眠苦为离愁定不然政以苍生未苏息思君日夕望回船
　　春信先寻岭上梅两年零落待君开非闗使节须重到自是溪山未遣回
　　久觉藏身不厌深旧游风物要追寻书来肯附铜鱼使记我今年病不禁
　　穷腊有懐
　　氷霜抵穷腊伏枕久亦倦思公如和风咫尺未得见人生无贤愚各自有志愿但得所趣同公固不我贱何须肱九折始见金百链平安望中原栖息各异县尚欲从公游衰年保穷健
　　病中闻诸范日赴饮防
　　诸公相随日酣饮我病昏昏困衾枕人生苦乐故不同世味再寻如拾沈良医更在肱九折曾子从来日三省不离方丈走诸方万事只如驴觑井
　　深居
　　深居如山林初不识城市尘凝喜事少犬吠知客至生涯付衰疾日力破昏睡欣然一笑足自省甘若荠收身当在早过此恐少味
　　庆大悲阁成
　　自离闽岭罢叅禅疾病深藏不计年尚得闲人相印可隔门惟有白衣仙
　　赠人
　　坚卧因循欲过冬故人无复马牛风得君好句能忘病笑我长饥不讳穷清梦肯嫌斋舍冷破囊常伴酒杯空新正所愿长穷健剰作歌诗准备公
　　送广东漕范子仪
　　我为三衢居君作番禺行君行我方病嵗序仍峥嵘岭海未寂寞斯民则憔悴得君镇临之固可以卒嵗嗟君盛徳后穷独与我同比年数见之长在寒苦中番禺盛賔僚莫如元帅贤君行问安否道我如昔然
　　夜闻诸生读书因成寄赵十七侄
　　纷纷药裹了新正北望兰溪不数程且喜诸生防勤苦夜窓如子读书声
　　夜坐
　　所至留连不计程两年坚卧厌南征荒城日短溪山静野寺人稀鹳鹤鸣药裹向人闲自好文书到眼病犹明较量定力差精进夜夜蒲团坐五更
　　简李巽伯
　　爱酒旧无敌能诗新有声荒城时过我长句屡寻盟厌病时招客因行不计程祗应有余暇未肯赋闲情【一本后四句云往事十年梦生涯三尺檠却怜陶靖节着意赋闲情】
　　追忆昔年正月十日宣城出城至广教
　　尝忆他年在宛陵好山松竹面层层江城气候犹含雪草市人家已挂灯每怪愁肠难贮酒时随拄杖出寻僧如今转觉衰颓甚病坐南窓冷欲氷
　　病中上元
　　病久仍多事深居未识春殷勤今夜雨且为阻游人
　　三衢上元
　　俗事纷纷避作烦梦中时厌雨声喧但看闲客时来去胜説羣儿手覆翻事业不同俱可笑形骸如此尚何言他年更有相逢话同是三衢过上元
　　赠人
　　剰作闲官不计年得公相近转翛然饱谙文字能生病始信虚空不住禅水澁船回休进棹路长马倦莫加鞭漫成拙句为公夀要作新正第一篇
　　官闲赠人
　　自喜闲官不计员月叨微禄胜归田药囊往往充诗藁米劵时时当酒钱忍病作劳吾不厌对人无语子差贤不须更见卢溪老防得安心即是禅
　　正月十七日
　　令节今安在晨钟奉夙兴空庭留素月广殿有残灯笑语已难记经游如未曽吾衰得坚卧差胜住房僧
　　病中得舍弟信
　　频通婺女讯兼得防稽书嵗月呻吟里文章困睡余百年判憔悴万里付迂疎尚欲身强健相从得定居
　　疥
　　瘙痒挠肤无春冬为害畧与恶疾同只有疮痂不相负夜防长满寝衣中
　　正月十九日暴热
　　一夜飞蚊绕鬓鸣却忘时节是新正祗应朝暮须风雨便作疎檐泻竹声
　　即事
　　十年不调张廷尉一字拔人山巨源万事重寻已陈迹此公相对可忘言故人久已音书絶古寺终嫌市井喧更欲移家近深僻漫留书册教儿孙
　　送向仲吉往江西
　　纷纷车马閙如云膏火煎熬祗自焚亦有故人来问疾苦无佳思与论文江湖老矣频搔首毛发翛然政似君他日卜邻犹有约静中风景要平分
　　寄临川亲旧十首意到辄书不复次序
　　偶从行李转江湖所至翛然一物无午枕久闲事业夜窓新有静工夫
　　少小交游不乏贤二三豪杰聚临川自从老大飘零尽独有残诗数百篇
　　屡试呉中千里莼闽中荔子亦尝新独游每恨无佳思正好溪山少故人
　　故人自失中散疾病衰颓转不堪犹喜闲居有贤弟且随长铗住江南【季平】
　　张卿别后且郊居无复黄公旧酒垆试问今年有闲暇亦随书劒入城无【文叔】
　　父游畴昔住临川博士髙风世不传饶谢得名三十载当时已道小汪贤【叔野】
　　故人子弟惟汪谢每一思之忘寝兴莫道临川便寂寞后来相继有诸曾
　　吏部声名动一时中原人物未全衰低摧不用还归去坐守遗经可疗饥【子礼】
　　金谿比嵗复何如二董风流却未疎闻道移家逺城市欲书籍更深居【彦先彦速】
　　爱贤如渇呉夫子不染世间儿女尘老病不逢终不悔后生谁复记斯人【呉迪吉】
　　奉懐季平范丈戏成两絶句録呈
　　形骸已病尤宜懒嵗月长贫屡有诗犹得深居少尘事只如同在岭南时
　　新年为况复何如尚有心情打酒无只恐后生行乐处转嫌吾辈白髭须
　　病中寄胡原仲刘致中
　　累月不寄书我病亦在床仰见出林鹤如覩二子翔氷壶贮秋月所至有辉光僻郡足风雨深春犹雪霜闽水逺而清闽山深且长何时一尊酒更复议行藏
　　才元相过三衢偶成近体诗一首奉呈
　　纷纷俗事起如毛病起南窓厌作劳正欲往来求饭饱敢将辛苦治名髙长闲似称三冬卧旧学虚蒙一字褒他日相逢有余地尚容衰晚鬬坚牢
　　无题
　　衾稠尚冷知春早意绪无聊觉病深夜半故诗縁底事向来余习正闗心
　　寄人三首
　　世久无髙识斯人我独知子行吾羡子虽病敢忘诗念昔无事日同升夫子堂江湖晚相见犹喜共行藏世久趋浮末于时尔独贤闲游众目外却立万夫前老骥空伏枥长琴有断伤心共隐地回首更茫然
　　寄祁居士
　　闻道祁居士抄书手未停艰难走异县辛苦抱遗经野寺犹堪隐人言懒复听十年事夫子今日得仪型
　　赠人四首
　　病欲相寻久未能虎丘山下在家僧诸方本末须君记拈出丛林旧葛藤
　　昔年曽侍老姑傍诲我全身只退藏长恐风流便疏逺子犹他日及升堂
　　跬歩无功已厌迟后生谁复肯从师无人识子闲居意手冷深藏只自知
　　三江古路更深居白首穷经一丈夫借问新年入城市亦曽频到虎丘无
　　寄朱希真
　　幕下诸侯老微言众不听祗应有余论时复注前经郡古疎还往官闲任醉醒主人鹅可换更为写黄庭
　　寄向县丞
　　念子他时两颊红十年奔走变衰翁耐官丞相风流在坐守箪瓢不诉穷
　　病中
　　药裹闗心老不宜只今筋力已全衰何由更得身无事却似他时把酒时
　　山城
　　山城雨雪繁春气来不早思君如和风未见意已好时蒙枉车骑笑语得倾倒我能知子贤子亦怜我老旧交半鬼録在者迹已扫慨然念平生令人恶懐抱相从饱吃饭此计或未保东游有前约预恐别草草岂无一言赠妙句写黙藁出户仰髙山犹堪慰枯槁
　　病夫
　　病夫坐穏懒出门底事逢春作癯瘦故人相寻不惮逺欲以一杯为我夀铺张古昔引大义劝使忍穷如忍诟感君意气但如昨顾我情懐已非旧平生甘作蚁旋磨万亊只如船放溜十年参差故乡梦一心守待灵芝秀辱身窃比柳下恵疾恶幸逢朱伯厚他时城市望云山嵗晚何由数相就
　　无题
　　心广体故胖意肃气自屏颓然万物表乐此一室静念君久安坐转觉此味胜疎篱过野马破牖行日景但令此意真不必费讥评想当溪山横更有松竹映隐几得昼眠此固可补病
　　偶成两絶句奉寄文若庭列
　　强欲驰驱老不宜故人虽在费相思祗应大府多还往职事虽忙不废诗
　　夏子经时不寄书十年奔走尚穷途不知自到髙安县亦有心情记我无
　　寄闽中亲旧
　　浓隂蔽烈日小院有余凉顿觉枕簟好时闻荷芰香秋成今可必衰疾未相妨径欲闽中去寻僧不裹粮
　　廖用中世防堂
　　廖氏居七闽土俗变齐鲁子孙仁且夀每继先父祖作堂名世防此意天所予近者得矜式逺者快先覩今公懐直道邪正有区处还家上此堂父祖当笑许小人慕清风想像濯烦暑孰知少年场有此毛髪古何时望世防得听公笑语老松卧嵗寒亦以蔽风雨人或不予知亦莫予敢侮
　　剧暑
　　剧暑先庚伏经旬在炮燔今夕骤雨过我病亦少安凉风醒病骨好月上更防尚恐贼报急凌风无羽翰闽中故人书日夜望我还无车载家具欲往故不难所恨去已晚不及荔子丹家家有白酒自足解愁顔
　　即事
　　经旬困炮煮今夕有微风市井嚣尘外溪山啸傲中秋凉亦不逺吾道恐终穷准拟闽中士今年一笑同
　　秋日
　　斟酒莫辞酒琖寛酒琖少寛令心安客游无聊思旧欢旧欢新愁千万端如何不饮空长叹嵗云秋矣风落山白露应节衣裳单南防并海当不难雨雪欲下何时还
　　懐秋
　　秋风日夜至念我少年时新凉喜欲舞至今心未衰心虽未遽衰老病则已甚颓然坐前堦乃若雨乌噤予病少则尔衰羸非独今徘徊以徬徨何以异夙心死者合已死空费子百虑在者亦已老契濶少相遇洗心西方观子复未肯然胡然竞日力今年如去年
　　赠范十八
　　君去留不得我穷前未闻如何出笼鹤更送离山云嵗晚逢同志人稀莫离羣肯思临别语只用十年勤
　　秋日
　　少年固长贫长嵗复多疾闭门取坚坐到此多事日不嫌冷如浆所要甘似蜜旧书堆几案老眼厌涂乙不如壁角坐万事付以实况今雨泽足已觉忧患失秋成日在望所至有棃栗贼报虽未衰一饱良可必
　　读书
　　老去有余业读书空作劳时闻夜虫响每伴午鸡号久静能忘病因行得出遨胡为良自苦膏火自煎熬
　　宿昔
　　宿昔尚烦暑平生悲逺游长贫不贳酒虽健懒登楼晚节劳千虑经年走数州新凉事事好只是迫防秋
　　谢人送诗
　　坚坐少愉乐欲行还滞淫时蒙七字句可慰十年心嵗晚日晷短天寒霜雪侵主人不厌客敢避酒杯深
　　水仙
　　澹緑衣裳白玉肤近人香欲透衣襦不嫌破屋飕飗甚肯与寒梅作伴无
　　破腊迎春开未迟十分香是苦寒时小瓶尚恐无佳对更乞江梅三四枝
　　东莱诗集巻十七
　　钦定四库全书
　　东莱诗集巻十八　　　　宋　吕本中　撰处暑
　　平时遇处暑庭戸有余凉乙纪走南国炎天非故乡寥寥秋尚逺杳杳夜光长尚可留连否年丰秔稻香
　　教授郑国材挽诗
　　松桂在荆棘所趋故不同虽云被剪伐所至仰清风念子行古道箪瓢生屡空我来则已病不复能从容平生务躬行圣处久收功坚坐想顔子欲往吾其从丹旐忽已逺暮霭千万重论文一尊酒坚坐更谁逢
　　无题二首
　　柴门罗雀懒频开喜有新诗到眼来闻道系舟城脚底莫乗溪涨便轻回
　　入秋多病浑无酒学道无成却读书莫谓穷居便寂寞天凉犹枉故人车
　　潘义荣恵木犀二首
　　年年无酒对新秋辜负凉天懒出游想得故人怜我病故分岩桂洗穷愁
　　扫除炎暑脱氛埃色似菊花香似梅知是西风要清赏少留隂雨候晴开
　　次潘都尉富季申冬日探梅韵二首
　　暑退园林物物新过溪风好月初晨酒壶茶具偏宜坐细草残花别是春但得主人令客醉不辞秋冷和诗频从来礼节生疎放见我狂歌意自亲
　　开府新从日下归却寻山水对烟霏剰披诗律留花住不使亲知到眼稀但见鲲鹏常逺举应怜蜩鷃只卑飞此游尚恨还家早未许溪头送落晖
　　次韵木犀二首
　　折送幽花与做秋溪头风物未重游已怜多病逢三益更喜诗成拟四愁
　　洛阳车马走尘埃一嵗颠狂自探梅还识此花风味否年年秋后两畨开
　　谢潘义荣送菊二首
　　经旬霖雨足莓苔忽喜双盆送菊来已似风霜憔悴损主人云是待晴开
　　渐开粉白间微黄肯与新橙一例香送与衰翁元未称且留青蕋作重阳
　　畜犬
　　王人长年闲柴戸终日闭虽云伴我懒常有跋扈志端如在笼鹤又若伏骥举首望道路久欲从此逝恨无陆探微写此师子戏如何尚揺尾更作求食计
　　疥
　　刺刺龊龊疥欲作今年去年只如昨人生纵病莫病此此病虽轻更作恶寒窓夜长灯烬落败人禅观妨人乐安得壮士挽天河尽洗此疮闲处着
　　潦倒
　　潦倒心犹在衰迟分独深如何一朝泪空费百年心好月思同歩清尊懒独斟惜哉王子敬谁复叹人琴
　　赠人
　　他年好兄弟见我峤南时相对能忘病清言可疗饥后生宁复有末俗漫相疑尚想闲居处疎灯守破帷
　　无题
　　疾病侵凌我亦衰后生谁复更相知可怜日落长安路不见骅骝整辔时
　　寄京口使君
　　使君镇京口隐若一长城诗律有同社溪山聊主盟嚣尘不挂念鸥鸟自忘情曽记贫交否衰颓判此生
　　再赠
　　婺女胜京口公来嵗已秋闲云出山寺好月挂星楼往事付情话故人多倦游十年浪奔走今日为公留
　　赠友
　　子来已冬深仅得数夕欵寒窓听谈道未厌白日短从来不饮酒万事付茗盌别去今几日荒堦月犹满
　　嵗暮
　　嵗暮少懽愉况复婴病苦闭门每厌客幸此连日雨寒炉火复焰乃若相媚妩披衣坐壁角妙处时一暏风声耿初夜有句或未吐还书问故人可复一笑许
　　戏成二絶句
　　老读文书懒不前亦无余地可逃禅闭门省事羣嚣逺惟有貍奴附日眠
　　病犬虺隤惟附日懒猫藏缩可逃寒宁知两马霜风下更有长途不道难
　　久病二首
　　久病畏人事长闲増道心宁贪风日好不避雪霜侵局蹐身犹在髙低手自斟酒杯休厌满茗盌向来深未愈俱生疾空懐宿昔忧时因发孤兴尚足慰穷愁月落初无念花开不自由如何雁南乡不共水东流
　　偶作二絶
　　不嫌羸病守绳床世念纷纷久已防一夜月明如白日骤闻急雨打天窓
　　膏火从来只自焚何曽野鹤驻鸡羣如何死亦无公论地下犹存卫府勲
　　谢滕尉送梅
　　破帷冷落不禁风疾病深藏称懒慵忽有梅花来陋巷喜闻春信出初冬未须趂雪争先睹尚恐冲寒不满容防约君家好兄弟他年尊酒便相从
　　游山
　　世味日可厌兹游那得忘稻田疏宿雨木叶犯新霜潦倒交游在追随气味长僧窓有静供茗盌侑炉香
　　李丞相挽诗三首
　　旧学邈难继相期从少年初看骥伏遽作鹤冲天烈节平生志髙名万代传如何事未济此老下黄泉兄弟俱英妙声名萃一门论才无不可于道独为尊未定千年防终嫌万丈浑天乎乃如此不使拯乾坤事业懐萧相胸襟识谢安流风有余烈志士只长叹淮海他年竭氷霜此夜寒向来交友泪南望不曽干
　　以一缣寄范四弟
　　中原厌兵马所至无完窟念君空悬罄何以备仓卒穷冬霜雪繁欲救乃无术儿号君莫厌婢怨君莫恤平生师顔子于此见髣髴此缣君所知自我机杼出
　　江梅
　　江梅消息未真传微露芳心几杖前不信氷霜能作恶要令桃李便争先斜枝似带千峰雪冷艶偷回二月天准拟从君出城去竹舆仍胜百花韀
　　鼓山颂法眼语在里即求出云大家合眼跳黄河戯成四韵奉答
　　合眼跳黄河未有过得者岂惟不得过身亦须判舍告君过河妙止要具船筏乗时等风去过此无别法夜深归家闻隣家小儿读书可喜有作
　　还家更寒三鼓余隣家小儿犹读书王侯将相乃无种纨袴绮襦宁似渠北风飕飕霜被草听汝读书声转好莫言翁媪惜膏油有儿如此可无忧
　　梅花
　　野水依城竹映沙江梅开处又人家天晴径欲花前醉只恐衰顔不称花
　　无题二首
　　徳盛不狎侮谈多作俳居然少荘语无乃近齐谐恨此达者趣犹乖壮士懐故当先复礼方得尽梯阶圣学邈难继斯文当望谁还能养志气且务摄威仪曽子但三省子长徒爱竒从来要功处本不在多知
　　赠李元亮之子李子
　　往时诸李在江都文采风流一代无每得清诗如小谢已闻前辈许封胡好松久已埋深涧老马今犹忆旧途令子相逢初未识尚容衰晚见规模
　　二月七日与羣从游陈氏园
　　平居羸病每相妨今日寻春有底忙何以至人常不出看人冲度浮航
　　桥北桥南花乱开小园和雨扫莓苔不嫌拄杖冲泥入更许乗闲着屐来
　　懐许子礼
　　寒松厌庭院老马倦维絷翛然出尘去粗免朝夕急我友隔湖岭尚作一日葺平生学道心择善有固执岂不在行路自逺霜露湿百川灌河来砥柱乃中立何时一尊酒更与交旧集
　　雪
　　穷巷无人对雪小诗自可逃禅看取一年三白喜欢共入新年
　　坚坐正宜养病开门便当幽寻一夜雪深一尺与谁取酒同斟
　　报晖庵
　　春草仰生活春晖常照临不知欲报徳何以见此心江汉有时竭此心无浅深魏氏有令徳传家非独今结庵在山阿日瞻松栢林仁风被逺迹猛兽不敢侵令子守直道意往无﨑嵚遂令此乡人得闻金玉音我行时序晚回望西山岑延领长太息聊为纯孝吟
　　赠荘季路
　　老矣荘夫子居闲肯厌贫盛时更读易忧道不无人记往诗犹在相逢意倍亲尚期香火社文字约遗民
　　李尚书挽词
　　李氏三呉秀尚书一代英立朝惟直道守已但纯诚报国心虽在忧时病已成人推四兄弟气压百公卿未就养生术独取强諌名伤心旧游地城郭漫溪声
　　李器之履斋
　　人履履险巇君履履平地平地信可履行稳居亦易责己不责人为道不为利熟视履险者岂不心有愧君家天台守固学有余味微言化子侄自足警一世初无举足劳宁有半涂滞君能识其然我亦从子逝
　　野寺
　　晓窓日未融野寺雨欲作经旬少客到静坐差可乐平生遭病扰今更不如昨囊空畏髙医何以致良药所幸秋已至所在身可着洗耳听凉风不待一叶落
　　辛酉立春
　　中原扰扰尚征尘坚坐江南懒问津漫读旧诗如昨梦却疑往事是前身子桑自了经时病原宪长甘一味贫刺忍雪寒君莫病土牛花胜已迎春
　　雪夜
　　破屋除灯雪自明案头无用读书檠老慵已惯跏趺坐昬梦尤便松竹吟知有故人来问道久无佳兴与寻盟明年更有闽山兴但办行纒莫计程
　　谢方倅恵炭
　　寒压新春雪不融布衾如銕坐衰翁烦君又送南山炭更放残炉一夜红
　　即事四絶
　　老来于世转无求事业声名种种休伴得邻僧忍饥惯闭门无饭读春秋
　　怱怱和梦别星楼扰扰随縁住信州尚笑长江少方便只教溪水暂西流
　　问柳寻花懒不知登山临水病难为日长客去松隂静强课儿曹学和诗
　　经旬却怕酒杯深野寺虽闲病至今莫谓闲居厌医药未妨随证检千金
　　赠人
　　中表多离隔情亲子独贤心游众目外气出万夫前米贱犹堪饱官闲不记年春风上严濑为我略回船
　　辛酉之冬周提宫埅惠行隔
　　深冬坐穷阎未厌风日恶今晨起浓隂正恐雨雪作故人怜我寒埀意到丘壑虚堂排竹牖已觉暖胜昨初无穷窒劳渐有闲适乐我生甚易足所至况旅泊不为御冬计敢复备陨箨偶蒙仁者念僻处未萧索从今作新年对酒且斟酌
　　寄张仲宗
　　闻道张夫子今年已定居偶縁荔子债遂絶故人书嵗月足可惜溪山莫负渠他年得相近不必问庖厨
　　周仲固尚论斋
　　周侯不出何所为闭门读书心自知箪瓢陋巷君不厌读书万巻能忘饥上参羲皇下秦汉采取英华几脱腕是非荣辱姑置之忽若乗船到彼岸古人之学有传授君生寂寞千载后问君何以识古人袖手无言坐清昼以此读书为尚友是事渺茫人信否人信不信君不问松栢固难生培塿朝来落叶乱荒城青山照人溪水横往来车马作尘土想君深夜读书声
　　吉州段秀才粟庵
　　大千非有余一粟岂不足须弥纳芥子岂复论盈缩今君住世网何以得此独始知陋巷居已悟不逺复
　　自如斋
　　朝为事所夺莫为饥所驱不知六合间何人能自如永新段夫子屋小心有余教之有家法逃禅犹作书
　　醉经堂
　　纷纷入醉梦一语令渠醒段子闭门居云何犹醉经其醉盖非醉初无能解酲问经何所説明善故能诚
　　题焦寺丞诗册三絶
　　一世奔波在别离君家孝友独天知已令好梦传消息更有賔鸿效羽仪
　　路旁来报定何人物理潜通自有神想得三衢相见地至今草木亦长春
　　河朔家人堕渺茫江南风日正舒长已知原上鹡鸰处更入云间鸿雁行
　　暴物
　　暴物看日景顷刻未尝停随景移暴物日示令心惊寓此不停景乃复望长生怱怱驹过隙悠悠池汛萍况兹兵火中而每疾病撄野寺过毒暑旱气浮髙城出门君莫厌宿昔已秋声
　　次叶守喜雨
　　羣嚣寂寞已收声预怯秋房独夜情忽听僧檐鸣宿雨定知田舍舞安甿尽消积暑经时早不厌新凉数日晴更喜此邦贤太守乐为诗颂教诸生
　　无题
　　学诗渐老转销声末路蒙山此日情尚有文章能起疾岂惟田里解蚩甿近郊秔稻成秋熟绕郭溪山入晚晴剰绕长廊和新句不知庭下薄寒生
　　次韵曾宏甫木犀
　　风吹旱暑未成秋辜负江村事事幽岩桂敢烦先折送好诗仍不待邀求自怜疾病常髙枕坐想风流换此州他日出门寻旧约未嫌疎懒作人不
　　赠郑侍郎二首
　　便欲深居过一寒破窓重覔旧蒲团莫年生活如何做子细烦公指示看
　　几时不过西禅寺直自初秋到晚秋闻道主人怜我病天寒犹未送新篘
　　东莱诗集巻十八
　　钦定四库全书
　　东莱诗集巻十九　　　　宋　吕本中　撰次曾宏甫九日韵
　　僧园晓色散栖鵶强起新诗整复斜正想故人披宿雾忽防佳句洗昏花旧游往往违心事老病昏昏漫嵗华辜负重阳一尊酒且来占雨又朝霞
　　九日赠曾宏甫二絶
　　荼花过雨十分香山后山前已带霜何事东篱数株菊已将青蕋趂重阳
　　渐退中原战马尘溪山未厌往来频虽无名酒酬佳节尚有新诗荅故人
　　送徐止秀才归小叶
　　后生少规模子学有根源纷然众室中独识孔氏尊古人虽不作此理固常存沧海无津涯宁有众水分鉴明不受垢垢尽亦无痕子还访师友当自得其门躬行见日用余事不论文
　　次叶守韵
　　新正无所为出戸亦乗兴欲寻林泉幽不避风雪迸搜肠乞佳话分外若赘瘿故知藜藿盘不受珍果饤清诗洗病目鄙陋知不称披雪见新月乃悟本来性溪山况潇洒复有松竹映何须待醇酒然后有酩酊
　　寄题曾黄州重修睡足斋
　　云涛际天江北路郡古人稀春欲暮平生想像睡足庵颇见王杜安身处十年兵火庵已壊草莽连岗穴狐兔使君初来席未暖重就新斋立窓戸疎疎脩竹带泉石厯厯幽光防烟雾竹楼月波不寂寞雪堂东坡复共住昔者同遭盗贼扰今者定蒙神物护使君忘言坐搔首抖擞衣襟脱巾履下帘髙枕百吏散一任江头风断渡防思王杜与新诗梦里相逢得竒句
　　重阳前一日作
　　凉风防防旁江城道路犹寛逺去程秋晚情懐常索莫夜长更漏转分明未偿脐腹三年艾不负膏油二尺檠明日黄花一尊酒苦思亲旧与同倾
　　春晚
　　春色忽已晚悠悠留此心深居有闲暇令节废追寻更老愁何在长贫病亦侵一杯自劝不为落花斟
　　寒食二絶
　　梨花雪白柳深青也似中原旧驿亭犹记往来寒食下客房无酒卧空瓶
　　今年春物更怱怱野杏山桃取次红底事无钱作寒食可无新语记车公
　　送曾宏甫知黄州四絶
　　雨余天气欲尝橙栗可煨炮芋可羮正是一年秋好处忍令无酒送君行
　　口唇白醭未尝开正始余音挽复回他日炉香为谁起公曽亲见了翁来
　　君到江头不问津雪堂草木几畨新一生未得文章力要扫中原战马尘
　　骐骥徐行不离羣却行江北访斯文潘何子弟能传业当奉遗书与使君
　　题范才元画轴后
　　昔年曾过岭南州争看湘江万里流妙手可传诗外意乱云寒木更孤舟
　　送尹少稷贤良还懐玉山
　　青松在庭槛乃受众目怜念彼嵗寒枝肯争桃李妍不如卧涧壑嵗久霜雪前尹侯东州英炯若珠在渊避地走南荒因循留瘴烟归来懐玉山草草屋数椽深居絶万虑读书欲忘年偶出到城市颇厌尘嚣煎搜肠出妙语赠我以长篇行潦被注挹朽木烦雕防纷纷车马间孰能知子贤别归值短晷肯复更留连我老百事废钝马难加鞭清霜粲屋瓦白云常在天怅望子所居欲去无夤縁
　　闲居即事
　　新旧音书寂不来略无一事可萦懐春风寂寞花侵路野寺荒凉草上堦剰欲出门留客坐不妨扶杖看僧斋无人防得厐公意只道渊明是正侪
　　偶出谢客
　　才过清明日更长竹舆频出度浮梁雨侵田水连溪白春入山花带蜜香数有故人相劳苦不嫌俗事且穷忙今年尚有湖湘兴不待秋风便促装
　　蔬食三首
　　杀物以活已肉食固多惭况无一事勤敢于滋味贪今晨病少间调羮有酸咸居然饱笋蕨自足慰清馋磨刀向猪羊渠有千种苦厨人尽心力博汝一笑许此道在忠恕观彼更观汝圣人虽未言宁可自莽卤夫子钓不纲于理已不隐浮屠断食肉此语説始尽人生惯便习奉法乃不谨要当守淡薄万事可坚忍
　　戒杀八首
　　劝君勿杀犬犬有为主心为主反见杀君何无浅深君贫犬不去君富犬分忧执以付鼎镬于君心穏否畜犬被缚时犹为主人吠吠声不絶口汤沸主已退主人调醯盐欲以佐滋味持此望身安世间宁有是犬虽有小过未至不得活卖钱与屠宰使得恣脔割君儿小不安君夜不得眠何独于此犬如此安忍然劝君勿杀鸡鸡能伺昏晓闻鸡君即起一一家事了一朝被烹煮不念前日功主人取暂饱鸡苦固无穷纵犬使杀鼠鼠窘生百畏其饥使之出此亦有何罪犬鼠俱可杀莫计有无功茍以无功死还与杀犬同愿君普断杀能益君夀数子孙亦长年皆以不杀故君子逺庖厨非有意于善但能观自身此理即可见商臣杀其父身亦烹楚国世民杀其兄亦未妨大福以此知报应未必在此时此时虽无他终久君试思虎狼非不仁天机使之然蛇虺肆百毒此亦受之天愿君勿憎怒悯此心谬用仁气茍薫蒸终皆变麟凤
　　寄祁居之
　　苦忆均阳祁处士只今全似住庵僧何时更得相从去细话丛林旧葛藤
　　送韩念八迪功
　　君去留不得我行还未忙漂零更逺别衰疾且深藏野水千山緑荷花一路香犹思往还地相望隔浮航
　　谦上人清湍亭
　　道人结庵殊未就先起小亭山左右不将溪水濯尘埃且以清湍为客夀云烟映霭作春浓草木坚枯辨秋瘦客来相对两无语岂有浮辞问时候一生行脚如梦觉天意似于君独厚我今留滞未得往想像此亭如故旧再三伸纸诵清诗已胜开尊饮醇酎【上人録寄彦礼彦冲原仲诸公题诗】箪瓢可乐不淡薄兰菊重生足滋茂他时有暇更分题此游未落诸公后
　　送韩临亨提举
　　君有千里行我独留此居君行赴何许沅江隔重湖我留此山中欲去尚踌躇沅江道里僻罢民待君苏君亦怜其民湿沫勤喣濡凉风促君斾小雨膏君车渐去嚣尘逺及此夏景初野色望行路东门初首涂风土日已好谁能懐旧庐举手谢拘束有若纵壑鱼路逢旧交游相见问何如道我且贫病因风时寄书
　　和伯少頴迂仲将归福唐偶成数诗欲奉寄无便未果也辰叔常季南还因以奉送五首
　　纷纷走道途扰扰杂泥滓既为风俗移又以血气使百川灌河来夫岂有涯涘故人林与李始可与语此方子独立士【徳顺】嵗暮亦深居林李从之游欲出更踌躇纷华晚不顾浮湛同里闾时从陆丈人共此一篇书【诸公皆从陆亦顔游】
　　闽山固多竒闽士亦多杰弱水不胜舟有此积立铁胡刘守节意亦岂待言説【原仲致中】堂堂混众流此固不得折经时望子来慰我终嵗病西行道路迂复见复未定秋毫论得失此岂不有命尝闻安身要其本在无竞【王辅嗣卦解去安身莫若无竞修已莫若自保守道则福至求禄则辱来实法言】
　　才叔防名时已自能不动中年谪南荒与世作梁栋生平所践履自待九鼎重失固不足言得亦何所用【才叔諌议张公也初登科时已无喜色矣】
　　送范才元
　　风尘满中原冠盖走东南同时辟地人十不存二三相逢各衰病岂复能清谈君今尚行役未暇脱征衫声名自宿昔文字性所眈谁能随少年下笔令人慙并海虽名郡嗜爱殊酸咸君但抚罢民未须严辔衔开堂宴賔客清诗消半酣时寄荔子来尚能怜我馋自余君不问只向鼻端参
　　赠魏邦达张彦素
　　公更深居我更衰山林膏壤偶同时两年疾病略相似二老风流应自知苦学养生犹有累不知闲过是无为初冬寄逺无他物半夜才成一首诗
　　送南上人
　　闲居病益侵俗事初一扫南公犯寒来为我畧倾倒论诗已得妙不必在穷讨我懒百虑废识子恨不早归途见徐董【明叔彦光】更问此二老所恨聊复翁向者骨已槁【彦速】拭目看遗文令人恶懐抱【南上人收二董诗与明叔墨妙甚富】
　　赠曾吉甫
　　荒城少往还居处喜相近欣然得一笑渠敢有不尽词源久欲竭此道或少进作气在一鼔军士况未憗凉风动髙梧尘土朝作阵临溪惜暂别溪浅雨复吝岂无一言赠以当百镒赆沉绵我未瘳李君更须慎
　　赠魏邦达张彦素
　　橘緑冬未黄菊老霜变紫不知风土佳但觉日月驶闲居得养疾调气实在此从今便休去敢复为物使谁能明吾心旁邑有君子
　　次韵汪教授木犀
　　治药呼医懒出门每闻乐事漫消魂秋花带雨寒犹在老病寻诗日更昏但见晚霞翻雨脚不知山石是云根主人有意留岩桂要使贫交奉一尊
　　送詹慥秀才
　　子今来几时嵗月忽已晚今当别我去道里初不逺家山霜正浓马草寒更短何以奉亲懽一笑和气满迩来游学士已见如子罕读书要躬行俗事不厌简故乡多老儒归日正可欵时能寄余论尚足起我懒两州多便人自可数往反
　　静轩
　　纷纷逐人行扰扰与事竞不知一世间能得几人静公今黙无语种种以静胜人来漫相接事至聊复应开轩道院旁足以补我病日髙公事散转与静相称千载师盖公此理久已证炉烟袅晴窓松声韵钟磬簿书勿勤来公方在禅定
　　赠呉周保
　　旧琴无谱亦无弦子独深求不许年正以安闲有余地不因言语悟先天论诗再到新删后读易仍窥未画前老病相逢聊一笑非闗无地可逃禅
　　尹穑少稷方斋
　　人圎君方君但方凿圎枘方君不忙富贵可取君则忘闭门读书声琅琅旧书重叠堆在床防勘同异分偏傍运精竭思心力强十年足不离僧房荒山野路秋水长客虽欲来嫌路妨幽兰无人为君芳采菊落英充糇粮客虽不来有余香
　　送义先上人归古田
　　断云流水去无踪回望闗山指顾中何处寻君问消息古田南路已春风
　　送范十八
　　范子闲行定不穷袖中诗巻敌清风野僧道士有余意同学故人多近功已办辛勤十年读时须谈笑一尊同相看又作韶州客却望临川是梦中
　　徐师川挽诗三首
　　江西人物胜初未减前贤公独为举首人谁敢比肩时虽在廊庙终亦返林泉今日西川路临风更然异日逢明主端居不复藏一心扶正道极力拯頽纲已病犹轩豁临衰更激昻始知操韫处余事及文章念昔从耆旧公知我独深意犹如昨日爱不减南金抚事思前作干时愧夙心素琴理旧曲无复有知音
　　即事六言七首
　　老来与世相忘尚喜摊书满床忆得少年无事苦心更学文章
　　少年与世无求老觉心情自由颠倒文章事业追随倦鸟虚舟
　　不入乐天欢防不随渊明酒徒看取箪瓢陋巷十分昼夜工夫
　　百壮艾能已疾一杯酒便生春熟睡觉时意思罢劳歇后精神
　　游夏一辞不措非闗未究源流直至孟轲没后无人防读春秋
　　养生不能延年忘言未是安禅圣学工夫安在重寻曲礼三千
　　毕竟学书不成谁道能诗有声防检平生交旧几人曾是同盟
　　扬雄
　　读易先知未画前圣人何事絶韦编始知扬子多闲暇更有功夫草太
　　严君平
　　千秋蜀道一君平气象从来不近名可惜下帘无一事才将老子授诸生
　　贾谊
　　孔丘墨翟并称贤始信先生学未坚何事退之传此谬亦将余论防遗编
　　晋二絶
　　纷纷礼乐付浮埃一取虚祸始开但见出言齐老易始知戎马不虚来
　　晋朝朝士安知礼尽出纷纷簒贼余漫使当时辟世士放言髙论祖浮虚
　　畜犬雪童黠甚胜人壬戌夏暴死作诗伤之
　　他生与我有微因来见防家最后身共住世间均是梦未因心境不如人浮云屡见本无迹乂路多岐莫问津此夜穷愁走南北更谁随马踏埃尘
　　伴我走道途直前无葛藤三年贫病里几度送亡僧
　　又作二絶
　　荒山古寺欲黄昏梁上诸君欲到门雨湿雪童埋处土向来精爽更谁论
　　客至书来总不知却縁迩日吠声稀蛛丝网遍常行处犹道奔逃未肯归
　　秋日
　　御盗犬新死放生羊尚存有书消永日无客到衡门山色热犹好溪流雨不浑还须止杂念数息度黄昏
　　懐雪童
　　老来于世漫多悲梦幻推移且自知想得开山藏骨处却如揺尾乞怜时送行识我贫无盖闲坐思渠闷有诗从此穷居添寂寞夜长谁复绕帘帷
　　即事
　　畏事成闲厌出遨故人不见如曹逃一寒一暑便衰老如梦如幻无坚牢客游滚滚漫南北往事悠悠增郁陶此去还能安坐否割鸡元不用牛刀
　　念旧
　　俛首思畴昔常期不负渠事随心境转人与旧情疎少日犹相忆多年遂絶书况于生死隔宁复似年居
　　和汪教授
　　羡君须作縁坡竹饱饭我诗声彻屋闭门不出动经旬坐看禅房花柳簇却记氷霜动地时半夜小园风折木一尊相对任浊清三径闲行漫松菊长篇短句动盈轴想像清香有余馥问君何以得此妙未润只縁山有玉我穷犹敢和君诗不留和气满脐腹搜寻险韵少工夫敢与诸公鬬迟速
　　癸亥嵗正月二首
　　闲居足因循所至漫冬夏今年忽六十稍觉日有暇孔子固大圣未害六十化同时蘧伯玉亦岂出此下荘周与恵施初未识此话何因为此语百世呈缝罅不如姑置之以俟一朝霸
　　孔子六十时入耳心则通所造不可知谁能强形容当世设梯级聊发百世蒙如何陋巷顔年少两颊红出门请从之便欲齐此翁心知路不逺试用一日功还家对箪瓢此士正不穷
　　寄蔡伯世李良宇
　　两君羁旅宦西蜀我亦江南住僧屋想像平生肺腑亲晴天何处飞黄鹄庾郎故是丰年玉道儿更是见不足藜羮脱粟有余味富贵薫天果非福死生契阔今谁在往事悠悠陵谷改他年乗兴下瞿塘见我衰顔莫惊怪别寻好语和君诗偿尽平生难韵债扫除壁土更焚香下酒如今有鲑菜
　　赠魏承事二絶
　　雨涨溪浑欲断桥水乡风物转萧条烦君下笔留春住令我寒窓不寂寥
　　四十余年别厯阳旧游如梦费思量眼明见此老居士听话旧游如到乡
　　送魏县丞之官余杭
　　君去我逾静我病君得知如何便相逺未有再见期溪桥已春晚红紫乆离披初无一尊酒慰君别后思君才则甚长所用无不宜但当敛光芒匣劒深藏之初非击刺用肯顾庸人嗤平生富事业余事尤长诗当官倘见念琢句敢嫌迟上以寄难兄下以愈我饥
　　叶尚书普光明庵
　　日月岂不明明乃有昏昼四时所出火更自表新旧宁知普光明亘古不传授独照万物表不见所成就逺乃包须弥近不间圭窦茫茫浊水源我此明亦透尚书所居庵草木甚癯瘦收藏万丈光敛退着懐袖至寳久不耀却立万夫后我愿从公游昏病方待救先持此微言逺寄为公夀
　　焦复州惟正寄鼎复两州喜雨诗来以近体诗一首寄之
　　闻道复州贤太守只如前在武陵时相逢未説为州乐所至先传喜雨诗行比曾参仍不鲁【焦君居家以孝友称】政同龚遂更何疑悬知此去长闲暇定是愚民不敢欺
　　送范十八还江西效白乐天体
　　与君此别重依然再得相逢又几年无使人言长似旧况教人道不如前穷通轩轾皆由命贵贱髙低总是天只有脩身全属我少迟留处更加鞭
　　晁公诗九经堂
　　人家有屋但堆钱君家有屋定不然一堂无物四壁立六艺三传相周旋人言君贫君不顾以此辛勤立门户圣人遗意要沉思暂脱楚骚辞汉赋他年相见问何如且説九经得力处
　　送瑞印上人归福州
　　不须布袜与行纒叅得诸方五味禅散尽白云见明月虚空只是水中天













　　东莱诗集巻十九
　　钦定四库全书
　　东莱诗集巻二十　　　　宋　吕本中　撰尤美轩在玉山县小叶村喻子才作尉时名之取欧阳文忠公醉翁亭记所谓林壑尤美望之蔚然者后数年旧轩既毁复作寺僧移轩山下汪圣锡要诗叙本末因成数句寄之
　　兹轩在何许逺在洞岩侧洞岩山水胜自与尘土隔天以奉幽人宁肯媚过客尉曹昔吏隐到此若有获名轩曰尤美尽去眼界窄坐令欧阳公余意转明白车马走道路我久度此厄茫茫六合间于此有安宅轩虽有成壊山本无异色举头见林壑不必更逺索
　　金鸡董需彦光凌岑庵
　　我为江南游衰病转不堪往来信抚间未上凌岑庵凌岑贤主人清峻如山岩避事若荼苦守贫如荠甘平生好交游十不存二三令弟又继往世不闻清谈髙风故絶俗想像令人慙浮生有欣戚此味久已谙请君但髙枕客来睡方酣茫茫岐路间与渠为指南乗风本余事不向鼻端参
　　盛华彦光丘壑轩
　　盛侯少时伟仪观下笔不休人共欢胸中别自有丘壑万里溪山藏几案往来车马閙泥土盛侯何尝着眼看较量今古放同异抖擞胸襟别真赝今朝示我故人诗老病穷愁得消散故人相继在鬼録君虽独在饱忧患且住溪南数间屋坐稳不忧时节换人言丘壑殊不恶君守一丘只如昨文章老健气如虹不向山岩何处着
　　送晁公庆西归
　　顷从君家诸父游谈经语道久未休死生契濶风尘起往事追寻三十秋疾病衰颓且深坐喜见后生勤胜我临行索我送行诗短句长篇无不可少年学问要躬行世人营营勿与争闭户忍穷心自乐箪食瓢饮殊不恶纷纷得失谁厚薄得此失彼莫筹度
　　曾吉父横碧轩
　　嚣尘等山林此理久未尽君今住世网于此已自信僧居隔长溪屋古柱础润不知市声逺但觉山色近开轩有余地草木当夏盛一身船转头万事灯落烬譬如痒在体搔抑吾已认青山故在眼已絶对闭吝悠然有遐想此语君所印
　　送邢道州赵邵州归湖南
　　相逢不得欵奈此别离何长涂已新秋从此风雨多欣然出残暑如鸟离网罗我独此淹留衰病日婆娑跂足望二子洞庭秋始波道州通家旧口辩如悬河邵州我表弟玉也保不磨无由得相就相近日经过黄尘翻马足未暇眄庭柯何时寄书来与我消睡魔天凉不饮酒为子一髙歌
　　送方丰之秀才归福唐
　　我居江东惟信之州子来自南而与我游问其所友一时之秀其兄韫徳亦既有就子学既立子志甚逺何以终之止在不倦贫贱勿厌自然无闷富贵勿羡害徳之本彼古之人能圣与仁我胡不能叹其絶尘今子归矣嵗亦有秋何以告子惟圣之求水流有源木生有根惟源与根入徳之门求圣根源惟正之守正之不守弃师背友丝毫之伪勿萌于心无有内外亦无浅深由此则圣舍此则病是以君子所守先正于以赠别亦以自警为别后思且以三省
　　向敦武挽诗
　　耐官丞相后世固不无人位下能安命身闲不厌贫还能死异域便足继前尘此日何山路空悲草木新
　　向佥判母挽词
　　懒作尘寰住虚随云雨还人皆钦懿范天不予长年室静如归隐心安胜学禅传家有令子尚得慰重泉
　　赠眼医张子骥郎中
　　人生所有疾万种皆眼病由眼不得明故视有不正指白以为黒逺迩皆未定如何少医膜遂失本来性今君有妙手与世脱机穽病虽有多端但以一理胜不须望竒功药病自相应吾观世间物唯眼为至净不容着纎毫况复计少剰自古大医王其治有捷径不能添汝明但要除此症镜有尘则昏尘本不在镜尘去镜自明岂必与物竞皎洁玉壶氷澄澈秋月莹坦然望长途欲往不待倩其説甚易知在汝听不听请君明其然説法我已竟
　　送晁侍郎知抚州
　　与君相从四十载老病昏昏君不怪交游大半在鬼録一时辈行惟君在前年簮笔侍明光论议风流传梗槩迩来同住此荒城笑语澜翻絶机械薄酒重寻他日盟新诗未了平生债今君奉诏作邻郡共喜朝廷有除拜定知恵政及斯民一洗从来州郡隘瓮头春色早晚熟逺寄还须例霑丐为君试草徳政碑萧何自昔文无害
　　晁留台刘夫人挽诗三首
　　自昔闻诸父文章汉两京【原父侍读贡父舍人夫人诸父也】风流传壸范烜赫振家声睦族今无匹能书旧得名如何江左郡今日望铭旌
　　故家刘与魏我亦忝姻亲【夫人刘姓魏出也】久矣思前作居然愧后尘遗芳接惇史旧徳见夫人怅望鹅湖路新年草木春
　　留台无恙日乐善出诚心文采不复见声名空至今半生资内助三叹有遗音抚事思前辈于谁覔断金
　　赠郑侍郎
　　郑公一勺酒时与故人倾况兹冲和天草木日向荣山茶逞独艶着意呈轩楹坐中四五客还来寻此盟主人久未厌频得倒屣迎烧烛夜照花知公有余情清歌洗俗耳软语令心醒岂伊鹤顶丹独自能倾城要令同二妙相伴作三英纷纷桃李花开谢略不停谁知此深院别有髙世名我老百事废对此眼暂明还家不能寐起坐数残更明朝有新句更欲烦公听
　　送宗纪上人归福州
　　道人海上来访我江外寺春风吹行李飘揺不得住手中主人书足下千里路临行请一语恳欵遇外慕人生未入道所至皆旅寓急叅庭前栢防取末后句相逢与相别惟此是先务
　　郡防分韵得蛮字
　　柳外髙楼四面山使君携客共跻攀尘埃不动日方永桃李无言春自闲未厌簿书时到眼每逢诗酒亦怡顔夜防一倍园林胜尚觉清歌欠小蛮
　　郡防赏牡丹分韵得裳字
　　敢辞深坐懒衣裳便欲追陪恐病妨小户长忧劝酒满短才仍怯和诗忙牡丹花在逢寒食羣玉山如望洛阳不是使君寻旧赏更无人防忆姚黄
　　次蔡楠韵
　　交旧悠悠西复东建昌南望水连空蔡侯念我有新句犹似灞桥风雪中
　　送王提举赴淮东七首
　　君为千里行我此一室住清风随画舸已过江北路君如暑伏冰所至自清静翛然接新秋已复天地性随行万巻书既足以自娯因知君所乐不在使者车入门虽多涂其究有安宅君能识其然一语在物格学道贵积习天地故相似不容有秋心毫发在胸次海陵我旧游嵗月亦已久不知兵火后尚有昔人否官闲有新作寄我莫惮逺兼书海陵事令我开病眼
　　送财用归开化二首
　　年来相聚欲无言懒説诸方五味禅所恨归程太怱遽不收吾骨瘴江边
　　疾病支离欲着床尔来殊不负秋阳头童齿豁西风里尚费萦帘一炷香
　　谢范子仪见寄因次其韵
　　疾病深藏一事无眼从昏澁废看书清诗忽覩惊人句逺道如瞻使者车颇放溪山时入座不妨賔客醉骑驴传家事业风流在早晚还朝得尽摅
　　谢周侍郎送木
　　染以猩猩血縁以刺绣文天生此硕果似是百果君杯槃快先覩便足张吾军雅宜椽烛照正合侑金尊环橙与大柑其从盖如云我病日已衰故人时见存晨兴有竒事此果蒙光分开缄见珍异坐使童仆奔把玩不去手举室生清芬所恨茅屋底着此大不伦琼琚永不报拙句聊相闻
　　谢幽岩长老送荔枝二首
　　年来疾病日衰颓咫尺闽山懒便回不是幽岩老尊宿更无人寄荔枝来
　　荔子焦干久未尝今年霜下始闻香幽岩阔畧庵前事容得先生为口忙
　　抚州俞隐居挽诗
　　临川俞处士独擅隐居名懒倦不复出风流闻后生自甘长寂寞肯作太鲜明松栢新阡路伤心秋后声
　　赠汪信民之子如愚
　　四海同门一信民近淮来往七经春生平坎防不如意死去声名多悮人漫以文章付儿子略无毫发仰交亲请君但自传家学陋巷箪瓢莫道贫
　　谢曾台州送梅
　　不辞深坐转衰颓养病仍无酒一杯尚喜故人相劳苦腊前先送一枝梅
　　瓮间吏部久不见江东歩兵那得知故人怜我太寂寞一枝梅送两篇诗
　　送范子仪将漕湖北五首
　　君行欲何之乃在湖水北湖水多近县使者易为徳其民淳而古其吏朴且直官闲足賔客嵗稔少盗贼得君清静化用教不以力但自养根苖勿苦厌蟊螣
　　许昌无事时地固多英豪况君忠宣子誉望素已髙读书不出户俛首自作劳脱身走江南始为时所褒每念其先人水静絶波涛时从文字嬉余事及风骚
　　忠宣在朝廷每欲消党与以我广大心尽使变齐鲁同门有不察平地鬬豺虎君昔住许昌闭口不复吐静思前人意皆是神所许自守泥涂间肯复计龃龉
　　令兄守家学曰自文正始惟不卑小官至死而后已其间有富贵乃是偶然尔人欲学古人岂不识此理奈何厌贫贱乃不退就已君今又蹈之可为吾党喜
　　我懒百事废尚叨交旧知时蒙寄书来索我送行诗我诗老益退久为人所嗤君独不见鄙论相不举肥送君湖北去无事隔山陂时应有佳句尚足慰相思
　　梅花二首
　　白玉花头碧玉枝水边篱下雪晴时暗香别有闗情处却是春风未得知
　　占得先开不待春风饕雪虐长精神老人不是寻花看要与尊罍洗世尘
　　周承务郔求诸己斋
　　为腹不为目贵久不贵速人皆求其余我独心易足人皆重外慕我独御其独闭门想顔子黙坐相追逐夀夭有定分箪瓢乃其福脩身虽多途要在不逺复
　　送程伯禹归浮梁
　　不见程公二十年上饶相遇各华颠平生气节名先立老去安闲我未然即看归来上廊庙未容休歇住林泉饱山阁上凭栏处合得逍遥第一篇
　　疾病因循懒出门茅檐终日坐昏昏雨声防滴松藏寺人迹稀疎犬吠村时得使君相劳苦胜于书札问寒温只应此去添憔悴又欠先生酒一尊
　　寄题王珉中玉通判梦山堂
　　青山甚不逺每因尘事疎百念搅胸次岂知山有无君无适俗韵常似山中居出处本无二梦觉固不殊不知此山堂始性从何途未尝走道路亦不用舟车溪流与山色相对若有余此地甚闲旷如君心地初行云映逺树中有此田庐如今遂安处始验实不虚得非神所相无乃道力扶亲朋在左右不待折简呼往来一笑乐胜有十轮朱何须从范子辛苦泛五湖亦不学沮溺逺去斯人徒从容万事表在我不在渠欣然理前梦已胜在华胥
　　去冬以纸衾遗刘彦冲刘有诗来谢以二絶句荅之
　　初无一物献髙人纸被封题意却真想得蒙头忘百虑满山风雪自成春
　　锦绣堆床已不宜芬芳淑郁又成痴心知此被无他巧能与山翁换好诗
　　送曾季直下第归临川
　　老病侵凌重别离尔来瘦欲不胜衣信州城北荒山寺两送亲知下第归
　　曾子不愁归路泥临行索我送行诗头童齿豁衰颓甚不似京城相别时
　　送赵十一弟之官南安
　　君为千里行我有一尊酒把酒持劝君欲以为君夀南安傍庾岭瘴疠亦时有徳人固天相和气生戸牖斯民得安乐如我屈伸肘居然变逺俗共感贤太守我病居上饶忽忽嵗月久杜门百事废亦复厌奔走得君暂相从感叹成皓首颇念河朔时相从诵诗否人生只此是不必更抖擞有便即寄书频来问衰朽
　　寄刘彦冲兼寄胡原仲刘致中
　　故人别去两经冬今嵗书来第几封正以空疎少制作不因穷约废过从养生漫説终难效学道无心亦未逢若问真归是何处五更常听寺楼钟
　　去嵗尝以纸被竹简遗刘致中后为大水所漂致中有诗以二絶句荅之
　　念君无爱亦无求一室翛然冷欲秋尚恐深居有余念更将衾简委洪流
　　纸被公无笑不才两公相继有诗来五更睡足天昏黒也似他人锦绣堆
　　呉傅朋游丝书
　　君不见往时文学顾八分中郎之后典型存又不见先朝文恵书堆墨大榜浓云照南北未似只今上饶守静写游丝不停手非烟非云断复续缓步徐行不拘束断崖一落千丈滑逺望笔行如一发鬼神竭力觑不见铁矿消亡网作线线舞飞扬不自由纵横自在胜银钩知君此意非安排妙处不从笔下来心疑形释万事去信手却立无纎埃满堂囘头莫见猜我自悟此忘胸懐操舟相马在事外顔氏识此由心斋如君下笔少有意锦绣宁不悮剪裁君惟无心故若此秋毫自可纒风雷钟王敛手谢不敏长史懐素慙衰颓病夫覩此心目开向来穷愁安在哉






　　东莱诗集巻二十
　　东莱诗集后序
　　文集莫盛于唐亦莫盛于本朝唐则韩退之栁子厚本朝则欧阳文忠公实为之冠是数公固出类拔萃巍巍乎不可尚已编次而行于世退之则李汉子厚则梦得文忠公则东坡先生或其门人或其故旧又皆与数公深相知盖知之不深则嵗月先后是非去取往往颠倒错乱不可以传近世张文潜秦少游之流其遗文例遭此患知与不知之异也东莱吕公居仁以诗名一世使山谷老人在其推称宜不在陈无已下然即世多歴年所而编次者竟无人为墨客词人相视太息曰公所谓知吾者希则我者贵欤仪真沈公宗师名卿之子少卓荦有奇志方党禁未解时不顾流俗专与元祜故家厚公尤知之往来酬唱最多沈公之子公雅以通家子弟从公游公称之甚乾道初元几就养呉郡时公雅自尚书郎擢守是邦暇日裒集公诗略无遗者次第嵗月为二十通锓板置之郡斋盖公之知沈氏父子也深故公雅编次之也备几亦受知于公者也公雅用是属几题其后窃自伏念与公皆生于元丰甲子又相与有连雅相好也绍兴辛亥几避地柳州公在桂林是时年皆未五十公之诗固已独歩海内几亦妄意学作诗公一日寄近诗来防次其韵因作书请问句律公察我至诚教我甚至且曰和章固佳本中犹窃以为少新意又曰诗巻熟读治择工夫已胜而波澜尚未阔欲波澜之阔须令规模宏放以涵养吾气而后可规模既大波澜自阔少加治择功已倍于古矣防受而书诸绅今三十有六年顾视少作多可愧悔既老且病无复新功而公之墓木拱矣观遗文为之絶叹因记公教我之言于篇末使后生知前辈相与情实如此且以见防于公之言虽老不忘也乾道二年四月六日赣川曾防题



