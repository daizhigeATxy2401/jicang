　　钦定四库全书　　　　　集部二
　　姚少监诗集　　　　　　别集类一【唐】
　　提要
　　臣等谨案姚少监诗集十巻唐姚合撰合字无考宰相崇之曽孙登元和十一年进士第调武功县主簿又为富平万年尉寳厯中监察殿中御史户部员外郎出为荆杭二州刺史后为户刑二部郎中諌议大夫陜虢观察使开成末终扵秘书少监然诗家皆谓之姚武功其诗派亦称武功体以其早作武功县诗三十首为世传诵故相习而不能改也合选极集去取至为精审自称为诗家射雕手论者以为不诬其自作刻意苦吟捜物象务求古人体貌所未到张为作主客图以李益为清竒雅正主以合为入室然合诗格与益不相类不知为何以云然其集在北宋不甚显至南宋永嘉四灵始奉以为宗其末流写景扵琐屑寄情扵偏僻遂为论者所排然由摹仿者滞扵一家趋而愈下不必追咎作始遽惩羮而吹也此本为毛晋所刻分类编次唐人从无此例殆宋人所重编晋跋称此为浙本尚有川本编次小异又称得宋治平四年王頥石刻武功县中诗三十首其次序字句皆有不同然则非唐时旧本审矣乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀





　　钦定四库全书
　　姚少监诗集巻一
　　唐　姚合　撰
　　送别上五十首
　　送狄尚书镇太原
　　授钺儒生贵倾朝赴饯筵麾幢官在省礼乐将临边代马龙相杂汾河海暗连逺戎移帐幕髙鸟避旌旃天下屯兵处皇威破虏年防秋嫌垒近入塞必身先中外恩重叠科名嵗接连散材无所用老向琐闱眠
　　送杨尚书祭西岳
　　报功严祀典宠诏下明庭酒气飘林岭香烟入杳防乐清三奏备词直百神聴衣拂云霞湿诗通水石灵何因逐驺骑暂得到岩扄
　　送李侍御过夏州
　　酬恩不顾名走马觉身轻迢逓河边路苍茫塞上城砂寒无宿鴈虏近少闲兵饮罢挥鞭去旁人意气生
　　送李起居赴池州
　　天子念疲民分忧辍侍臣红旗髙起焰緑野静无尘阙下亲知别江南恵化新朝昏即千里且愿话逡巡
　　送刘詹事赴夀州
　　慇勤莫遽起四坐悉同袍世上诗难得林中酒更髙隋堤傍杨柳楚驿在波涛别后书频寄无辞费笔毫
　　送裴大夫赴亳州
　　杭人遮道路垂泣浙江前谯国迎舟舰行歌汴水边周旋君量逺交代我才偏寒日严旌防晴风出管弦一杯诚淡薄四坐愿留连异政承殊泽应为天下先
　　送徐州韦仅行军
　　饯幕俨征轩行军归大藩山程度函谷水驿到夷门晓日诗情逺春风酒色浑逡巡何足贵所贵尽残罇
　　送刘禹锡郎中赴苏州
　　三十年来天下名衔恩东守阖闾城初经咸谷眠山驿渐入梁园问水程霁日满江寒浪静春风绕郭白苹生虎丘野寺呉中少谁伴吟诗月里行
　　又
　　州城全是故呉宫香径难寻古藓中云水计程千里逺轩居送别九衢空鹤声髙下聴无尽潮色朝昬望不同太守吟诗人自理小斋闲卧白苹风
　　送贾谟赴共城营田
　　上国羞长【一作平】选戎装贵所从山田依法种兵食及时供水气诗书软岚烟笔砚浓防时无事扰相见得从容
　　送裴宰君
　　见説为官处烟霞思不穷夜猿啼户外瀑水落厨中名药人难识仙山路易通还应施静化谁复与君同
　　送顾非熊下第归越
　　失意寻归路亲知不复过家山去城逺日月在船多楚塞数逢雁浙江长有波秋风别乡去还聴鹿鸣歌
　　送雍陶游蜀
　　春色三千里愁人意未开木梢穿栈出雨势隔江来荒馆因花宿深山羡客回相如何物在应只有琴台【势一作气】
　　送崔约下第归扬州
　　满座诗人吟送酒离城此防亦应稀春风下第时称屈秋巻呈亲自束归日晩山花当马落天隂水鸟傍船飞江边道路多苔藓尘土无由得上衣
　　送李廓侍御赴西川行营
　　不道弓箭字罢官惟醉眠何人荐筹策走马逐旌旃阵变孤虚外功成语笑前从今嶲州路无复有烽烟
　　送杨尚书赴东川
　　郤縠诗书将衔恩赴梓州绕身垂印绶防马执戈矛剑阁和铭峭巴江带字流从来皆惜别此别复何愁
　　送邢郎中赴太原
　　上将得良策恩威作长城如今并州北不见有胡兵晋野雨初足汾河波亦清所从古无比意气送君行
　　送裴中丞赴华州
　　我梦何曽应看君渡浐川自无仙掌分非是圣心偏【去年曽梦除华州刺史故此叙述而已】径草多生药庭花半落泉人间有此郡况在凤城边
　　送徐员外赴河中从事
　　赤府从军羡儒衣结束轻凉飊下山寺晓浪满关城闲坐饶诗景髙眠长道情将军不战术计日立功名
　　送殷尧藩侍御赴同州
　　吟诗掷酒船仙掌白楼前从事关中贵主人天下贤此生无了日终嵗踏离筵何计因归去深山恣意眠
　　送崔中丞赴郑州
　　仆射陂前郡清髙越四邻丹霄鳯诏下太守虎符新雾湿关城月花香驿路尘连枝相庭树嵗嵗一家春
　　送丁端公赴河隂
　　炎天木叶焦晓夕絶凉飚念子独归县何人不在朝市连风浪动帆彻海门遥饮尽樽中酒同年同寂寥
　　送郑尚书赴兴元
　　儒有登坛贵何人得此功红旗烧密雪白马踏长风斧钺来天上诗书理汉中方知百胜略应不在弯弓
　　送田使君赴蔡州
　　长年离别情百盏酒须倾诗外应无思人间半是行路遥嘶白马林断出红旌功业今应立淮西有劲兵
　　送无可上人游边
　　一鉢与三衣经行逺近随出家还养母持律复能诗春雪离京厚晨钟近塞迟亦知莲府客夜坐喜同师
　　送僧
　　人间扰扰唯闲事自见髙人只有诗寂寞嵩峰云外寺常多梦里过斋时
　　送宋慎言
　　童穉便知闻如今秪有君百篇诗尽和一盏酒须分驿路多连水州城半在云离情同落叶向晩更纷纷
　　送家兄赴任昭义
　　早得白眉名之官濠上城别离浮世事迢逓长年情广陌垂花影遥林起雨声出关春草长过汴夏云生黠吏先潜去疲人相次迎宴余和酒拜魂梦共东行
　　送崔亮赴果州冬夜宴韩卿宅
　　兰烛照重茵飞杯复防分主人寒不寝上客晓离羣骑吏缘青壁旌旗度白云剑铭生藓色巴字叠冰文华省思仙侣疲民爱使君泠泠唯自适郡邸有谁闻
　　送喻鳬校书归毘陵
　　主人庭叶黒诗藁更谁书阙下科名出乡中赋籍除山春烟树众江逺晩帆疎吾亦家呉者无因到弊庐
　　送董正字武归常州觐亲
　　路歧知不尽离别自无穷行客心方切主人罇未空楚樯収月下江树在潮中人各还家去还家庆不同
　　送萧正字徃蔡州贺裴相淮西平
　　相府旌旄重还邀上客行今朝郭门路初彻蔡州城从马唯【一作还】提酒防身不要兵从来皆作使君去是时平
　　送进士田卓入华山
　　何物随身去六经与一琴辞家计已久入谷住应深【一作住谷迹应深】偶坐僧同石闲书叶满林业成须谒帝无贮白云心
　　送右司薛员外赴处州
　　懐中天子书腰下使君鱼瀑布和云落仙都与世疎逺程兼水陆半嵗在舟车相送难相别南风入夏初
　　送王建秘书徃渭南庄
　　白须芸阁吏羸马月中行庄僻难寻路官闲易出城看山多失飰过寺故题名秋日田家作唯添集巻成
　　送殷尧藩侍御游山南
　　诗境西南好秋深昼夜蛩人家连水影驿路在山峰谷静云生石天寒雪覆松我为公府系不得此相从
　　送李植侍御
　　圣代无邪触空林獬豸归谁知陇山鸟长绕玉楼飞风雨依山急云泉入郭防无同昔年别别后寄书稀
　　送王澹
　　常省为官处门前数树松寻山屐费齿书石笔无锋果熟猿偷乱花繁鸟语重今来为客去惜【一作借】取最髙峰
　　送崔之仁【一作别刘得仁】
　　欲出还成住前程甚谪迁佯眠随客醉愁坐似僧禅旧国归何处春山买欠钱防时无一事长在故人边
　　送孙山人
　　山翁来帝里不肯住多时【一作山人言语质住世恨多时】尘土衣裳重腥羶仆饥林中愁不到城外老应迟喧寂一为别相逢未有期
　　送费骧
　　兄寒弟亦饥力学少闲时何路免为客无门卖得诗防人擕酒送独我入山迟少小同居止今朝始别离
　　送河中杨少府宴崔驸马宅
　　凤凰楼下醉醺醺晩出东门蝉渐闻不使乡人修【一作治】驿路却将家累宿【一作上】山云闲时采药随僧去毎月请钱共客分县吏若非三载满自知无计更寻君
　　送文着上人逰越
　　水石随缘岂计程东呉相遇别西京夜禅月下袈裟湿晓上山巅锡杖鸣念我为官应易老羡师依佛学无生越中多少前朝寺处处铁钟石磬声
　　送无可上人游越
　　清晨相访立门前麻履方袍一少年嬾读经文求作佛愿攻诗句觅升【一作成】仙芳春山影花连寺触夜潮声月满船今日送行偏惜别共师文字有因缘
　　送洛阳张员外
　　饯客未归城东方驺骑迎千山嵩岳峭百县洛阳清朔雁和云度川风吹雨【一作雪】晴藓庭公事暇【一作少】应祗独吟行
　　送少府田中丞入西蕃
　　萧闗路絶久石堠亦为尘防塞空兵帐和戎在使臣风沙去国逺雨雪换衣频若问凉州事凉州多汉人
　　送王处士
　　送客客为谁朱门处士稀唯修曽子行不着老莱衣古寺随僧飰空林共鸟归壶中驻年药烧得献庭闱
　　送崔郎中赴常州
　　贵是鸰原在紫薇荣逢知巳领黄扉人间盛事今全得江上政声复欲归风起满城山果落雨余穿宅水禽飞昔年尝作毗陵客石峭泉清天下稀
　　送林使君赴邵州
　　诏书飞下五云间才子分符不等闲驿路算程多是水州图管地少扵山江头斑竹寻应遍洞里丹砂自采还清净化人人自理终朝无事更相关
　　送别友人
　　独向山中觅紫芝山人勾引住多时摘花浸酒春愁尽烧竹煎茶夜卧迟泉落林梢多碎滴松生石底足旁枝明朝却欲归城市问我来时总不知


　　姚少监诗集巻一
　　钦定四库全书
　　姚少监诗集巻二
　　唐　姚合　撰
　　送别下四十三首
　　送张宗原
　　东门送客道春色如死灰一客失意行十客顔色低住者既无家去者又非归穷愁一成疾百药不可【一作能】治子贤我且愚命分不合齐谁开蹇踬门日日同游栖子行何所之切切食与衣谁能买仁义令子无寒饥野田不生草四向生路岐士人甚商贾终日须东西鸿雁春北去秋风复南飞免君向前路无失相见期
　　送王求
　　士有经世筹自无活身策求食道路间劳困甚徒役我身与子同日被饥寒迫侧望卿相门难入坚扵石为农昧耕耘作商迷贸易空把书巻行投人【一作入】买罪责六月南风多苦旱土色赤坐家心尚焦况乃逺作客羸马出郭门饯饮晓连夕愿君似醉膓莫漫生忧蹙
　　送朱庆余及第后归越
　　劝君缓上车乡里有吾庐未得同归去空令相见疎山晴栖鹤起天晓落潮初此庆将谁比献亲冬集书
　　送朱庆余越中归觐
　　乡书落姓名太守拜亲荣访我波涛郡还家雾雨城海山窓外近镜水世间清何计随君去邻墙过此生
　　送任尊师归蜀觐亲
　　白云修道者归去春风前玉简通仙籍金丹驻母年锦文江一色酒气雨相连众説君平死真师易义全
　　送友人游蜀
　　送君一壶酒相别野庭边马上过秋色舟中到锦川峡猿啼夜雨蜀鸟噪晨烟莫便不回首风光促防年
　　送杜立归蜀
　　迢逓三千里西南是去程杜陵家巳尽蜀国客重行雪照巴江色风吹栈阁声马嘶山稍暖人语店初明旅梦心多感孤吟气【一作意】不平谁为李白后为访锦官城
　　送韩湘赴江西从事
　　年少登科客从军诏命新行装有兵器祖席尽诗人细雨湘城暮防风楚水春浔阳应足雁梦泽岂无尘猿叫来山顶潮痕在树身从容多暇日佳句寄须频
　　送潘传秀才归宣州
　　李白坟三尺嵯峨万古名因君还故里为我吊先生晴日移虹影空山出鹤声老郎闲未得无计此中行
　　送僧黙然
　　出家侍母前至孝自通禅伏日江头别秋风樯下眠鸟声猿更促石色树相连此路多如此师行亦有缘
　　送陟遐【一作霞】上人游天台
　　万叠赤城路终年游客稀朝来送师去自觉有家非石净山光逺云深海色防此诗成亦鄙为我写岩扉
　　送盛秀才赴举
　　重重呉越浙江潮刺史何门始得消五字州人唯有此四邻风景合相饶橘村篱落香潜度竹寺虚空翠自飘君去九衢须説我病成疎懒嬾趋朝
　　送僧贞实归杭州天竺
　　石桥寺里最清凉闻説茆庵寄上方林外猿声连院磬月中潮色到禅牀他生念我身何在此世唯师性亦忘九陌相逢千里别青山重叠树苍苍
　　送卢二弟茂才罢举游洛谒新相
　　踏碎作赋笔驱车出上京离筵俯歧路四坐半公卿守命贫难掷忧身梦数惊今朝赴知巳休咏苦辛行
　　送任畹及第归蜀中觐亲
　　子防啼欲死君聴固【一作故】无愁阙下声名出乡中意气逰东川横剑閤南斗近力州神圣题前字千人看不休
　　送杜观罢举东逰
　　秋风离九陌心事岂云安曽是求名苦当知此去难辛勤程自逺寂寞夜多寒诗句无人识应须把剑看
　　送狄兼謩下第归故山
　　慈恩塔上名昨日败埀成赁舎应无直居山岂钓声半年犹小隠数日得闲行映竹窥猨剧寻云探鹤情爱花髙酒户煮药汚茶铛莫便多时住烟霄路在城
　　送源中丞赴新罗
　　赤墀赐对使殊方官重霜台紫绶光玉节在船清海怪金函开诏拜夷王云晴渐觉山川异风便那【一作宁】知道路长谁得似君将雨露海东万里洒扶桑
　　送陈倜【一作稠】赴江陵从事
　　荆州胜事众皆闻幕下今朝又得君才子何须借【一作中】科第男儿终久要功勲江村竹树多扵草山路尘埃半是云新什定知饶景思不应一向赋从军
　　送张郎中副使赴泽潞
　　晓陌事戎装风流粉署郎机筹【一作权】通变化除拜出寻常地冷饶霜气山髙碍雁行应无离别恨车马自生光
　　送陆畅侍御归扬州
　　故园偏接近霅水洞庭边归去知何日相逢各长年山川南北路风雪别离天楚色穷冬烧淮声独夜船从军丞相府谈笑酒杯前
　　送韦瑶校书赴越
　　寄家临禹穴乘传出秦闗霜落橘满地潮来帆近山相门宾益贵水国事多闲晨省髙堂后余欢杯酒间
　　送雍陶及第归觐
　　献亲冬集书比橘复何如此去关山逺相思笑语疎路寻丹【一作青】壑防人近白云居幽石题名处凭君亦纪【一作记】余
　　送李秀才赴举
　　罗刹楼头醉送君西入京秦呉无限地山水半分程海上烟霞湿关中日月明登科旧乡里当为改嘉名
　　送李传秀才归宣州
　　谢守青山宅山孤宅亦平池塘无复见春草野中生常日登楼望今朝送客行慇懃拂石壁为我一书名
　　送元绪上人游商州
　　万法空门里师修歴防生过来心巳悟未到行弥精溪寂钟还度林昏锡独鸣朝簪抽未得此别岂忘情
　　送僧栖真归杭州天竺寺
　　吏事日纷然无因到佛前劳师相借问知我亦通禅古寺杉松出残阳钟磬连草庵盘石上归此是因缘
　　送敬法师归福州
　　结得随缘伴蝉鸣方出关新经译旧寺故国与谁还斋为无钟早心因罢讲闲东南数千里何处不逢山
　　送清敬阇梨归浙西
　　大地无生理呉中岂是归自翻贝叶偈人施福田衣夏尽滩声出潮来日色防郡斋师去后寂寞夜吟稀
　　送贾岛及钟浑
　　日日攻诗亦自彊年年供应在名塲春风驿路归何处紫阁山边是草堂
　　送僧游边
　　师向边头去边人业障轻腥羶斋自洁部落讲还成传教多离寺随缘不计程三千世界内何处是无生
　　送澄江上人赴兴元郑尚书招
　　师经非纸上师佛在心中觉路何曽异行人自不同水云晴亦【一作忽】山木【一作舎】夜多风闻结西方社尚书待逺公
　　送马戴下第客逰
　　昨来送君处亦是九衢中此日慇懃别前时寂寞同鸟啼寒食雨花落暮春风向晩离人起筵収罇未空
　　送薛二十三郎中赴婺州
　　我住浙江西君去浙江东日日心来徃不畏浙江风
　　送独孤焕评事赴丰州
　　东门擕酒送廷评结束从军塞上行深碛路移唯马觉断蓬风起与雕平烟生逺戍侵云色冰叠黄河长雪声须凿燕然山上石登科记里是闲名
　　送张齐物主簿赴内乡
　　防年山下事仙翁名在长生箓籍中烧得药成须寄我曽为主簿与君同
　　送王嗣之典仪城
　　日日思朝位偷闲城外行唯求采药者【一作法】不道在官名【一作行】好异嫌山浅寻幽喜迳生病来文字拙不要把归城
　　别贾岛
　　懒作住山人贫家日赁身书多笔渐重睡少枕长新野客狂无过诗仙瘦始真秋风千里去谁与我相亲【一作官家月赁身】
　　别李余
　　病童随瘦马难算徃来程野寺僧相送河桥酒滞行足愁无道性久客防人情何计覊穷尽同居不出城
　　别胡逸
　　记得春闱同席试逡巡何啻十年余今日相逢又相送予乘五马子单车
　　惜别
　　酒阑歌罢更迟留擕手思量凭翠楼桃李容华犹叹月风流才器亦悲秋光隂不觉朝昬过岐路无穷早晩休似把剪刀裁别恨两人分得一般愁
　　欲别
　　山川重叠逺茫茫欲别先忧别恨长红芍药花虽共醉緑蘼芜影又分将鸳鸯有路髙低去鸿雁南飞一两行惆怅与君烟景迥不知何日到潇湘
　　别杭州
　　醉与江涛别江涛惜我游他年婚嫁了终到此江头






　　姚少监诗集巻二
　　钦定四库全书
　　姚少监诗集巻三
　　唐　姚合　撰
　　寄赠上四十七首
　　寄贾岛
　　漫【一作虽】向城中住儿童不识钱瓮头寒絶酒灶额晓【一作泠】无烟狂发吟如哭愁来坐似禅新诗有几首旋被世【一作众】人传
　　寄王度居士
　　顦顇王居士颠狂不称时天公与贫病时辈复轻欺茅屋随年借【一作赁】盘飱逐日移弃嫌官似梦珍重酒如师无竹栽芦看思山叠石为静牕留客话古寺觅僧棊瘦马寒来死羸童饿得痴唯应寻阮籍心事逺相知
　　寄杨茂卿校书
　　去年别君时同宿黎阳城黄河冻欲合船入氷罅行君为使滑州我来西入京丈夫不泣别旁人叹无情到京就省试落籍先有名慙辱乡荐书忽欲自受刑还家岂无路羞为路人轻决心住城中百败望一成腐草众所弃犹能化为萤岂我愚暗身终乆不发明所悲道路长亲爱难合并还如舟与车奔走各异程耳目甚短狭背面若聋盲安得学白日逺见君仪形
　　寄杜师义
　　出处难相见同城似异乡防兵寻戸籍烧药试仙方事校千般别心还一种忙黄金如化得相寄【一作分减】亦何妨
　　寄陆浑县尉李景先
　　防俸还同请唯君独自闲地偏无驿路药贱管仙山月色生松里泉声在石间吟诗复饮酒何事更相闗
　　寄酬卢侍御
　　诗新得意恣狂疎挥手终朝力有余今到诗家浑手战欲题名字倩人书
　　寄主客张郎中
　　年长方慕道金丹事参差故园归未得秋风思难持蹇拙公府弃朴静髙人知以我齐杖屦昏旭讵相离吟诗红叶寺对酒黄菊篱所赏未及毕后游良有期粲粲华省步屑屑旅客姿未同山中去固当殊路岐
　　寄鄠县尉李廓少府
　　岁满休为吏吟诗着白衣爱山闲卧乆在世此心稀听鹤向风立捕鱼乗月归比君才不及谬得侍彤闱
　　寄紫阁隠者
　　自闻樵客说无计得相寻几世传髙卧全家在一林养情书览苦【一作养生书最苦】采药路多【一作游】深愿得为邻异【一作里】谁能说此心
　　寄国子杨巨源祭酒
　　日日新诗出城中写不禁清髙疑【一作宜】对竹闲雅胜闻琴门戸饶秋景儿童解冷吟云山今【一作余】作主还借外人寻
　　寄永乐长官殷尧藩
　　故人为吏隠髙卧簿书间绕院惟栽药逢僧只说山此宵欢不接穷岁信空还何计相寻去严风雪满关
　　冬夜书事寄两省阁老
　　天寒渐觉鴈声疎新月微微玉漏初海峤只宜今日去故乡已过十年余发稀岂易胜冕眼暗应难写諌书阁下羣公尽髙思谁能携酒访贫居
　　寄灵一律师
　　梵书钞律千余纸净院焚香独受持童子病来烟火絶清泉潄口过斋时
　　郡中书事寄黙然上人
　　郡中饶野兴过客亦淹留看月江楼晓寻山石径秋意归何处老谁免此生愁长爱东林子安禅百事休
　　寄张徯
　　幽处寻书坐朝朝闭竹扉山僧封茗寄野客乞诗归秋巻多唯好时名屈更肥明年取前字杯酒赛春辉
　　寄李频
　　闭门常不出惟觉长庭莎朋友来看少诗书卧读多命随才共薄愁与醉相和珍重君名字新登甲乙科
　　寄李羣玉
　　九衢名与利无计扰闲人道逺期轻世才髙贵重身石脂稀胜乳玉粉细于尘骨换肌肤腻心灵【一作虚】气色真嵩山髙到日洛水暖如春居住应安隠【一作穏】黄金几灶新
　　病中书事寄友人
　　终日自纒绕此身无适縁万愁生夜百病凑衰年多睡憎明屋慵行待暖天疮头梳有虱风耳乱无蝉换白方多错回金法不全家贫何所怨将在老僧边
　　九日寄钱可复
　　数杯黄菊酒千里白云天【一作仙】上国名方振戎州病未痊【一作绮陌人消得邻州客漫颠】静愁惟忆醉闲走【一作闷】不胜眠惆怅【一作应念】东门别相逢知【一作更】几年
　　春日早朝寄刘起居
　　九衢寒雾敛双阙曙光分防仗迎春日香烟接瑞云佩声清漏间天语侍臣闻莫笑冯唐老还来谒圣君
　　秋日寄李支使
　　秋思朝来起侵人暑稍微晓眠离北戸午饭尚生衣山静云初白枝髙果渐稀闻君家海上莫与燕同归
　　寄汴州令狐楚相公
　　汴水从今不复浑秋风鼙鼓动城根梁园防馆关东少相府旌旗天下尊诗好四方谁敢和政成三郡自无寃几时诏下归丹阙还领千官入阁门
　　寄东都白宾客【居易】
　　阙下髙眠过十旬南宫印绶乞离身诗中得意应千首海内嫌官只一人賔客分司真是隠山泉绕宅岂辞贫竹斋晩起多无事唯到龙门寺里频
　　寄裴起居
　　千官晓立鑪烟里立近丹墀是起居彩笔专书皇帝语书成几巻太平书
　　寄狄拾遗时为魏州从事
　　少在兵马间长还繋戎职鸡飞不得逺岂要生羽翼三年城中游与君最相识应知我中肠不苟念衣食主人树勲名欲灭天下贼愚虽乏智谋愿陈一人力人生须气健饥冻防不得睡当一席寛觉乃千里窄古人不惧死所惧死无益至交不可合一合难离坼君尝相劝勉苦语毒胸臆百年心知同谁限河南北
　　金州书事寄山中旧友
　　安康虽好郡刺史是憨翁买酒终朝饮吟诗一室空自知为政拙众亦觉心公亲事星河在忧人骨肉同簿书岚色里鼓角水声中井邑神州接帆樯海路通野亭晴带雾竹寺夏多风溉稻长洲白烧林逺岫红旧山期巳失【一作度】芳草思何穷林下无相笑男儿五马雄
　　寄紫阁无名头陀【自新罗来】
　　峭行得如如谁分圣与愚不眠知梦妄无号免人呼山海禅【一作法】皆遍华夷佛岂殊何因接师话清净在斯须
　　寄郁上人
　　此生修道浅愁见未来身谁为传真谛唯应是上人自悲年已长渐觉事难亲不向禅门去他门无了因
　　寄孙路秀才
　　幽居邻里少江际复山阿潮去【一作下】蝉声出天晴鹤语多老人能步蹇才子奈贫何曽见春官语年来虚甲科
　　寄安陆友人
　　别路在春色故人云梦中鸟啼三月雨蝶舞百花风烟束逺山碧霞敧落照红想君登此兴回首念飘蓬
　　寄马戴
　　天府鹿鸣客幽山秋未归我知方甚爱众说以为非隔屋闻泉细和云见鹤微新诗此处得清峭比应稀
　　寄贾岛时任普州司仓
　　长沙事可悲普掾罪谁知千载人空尽【一作老】一家寃不移吟寒应齿落才峭自名垂地逺山重叠难传相忆词寄杨工部闻毗陵舎弟自罨溪入茶山
　　探茶溪路好花影半浮沈画舸僧同上春山客共寻芳新生石际幽嫩在山隂色是春光染香惊日气侵试尝应酒醒封进定恩深芳贻千里外怡怡太府吟
　　寄陜州王司马
　　家寄秦城非本心偶然头上有朝簮自当台直无因醉一别诗宗更懒吟世事每将愁见扰年光唯与老相侵欲知居处堪长乆须向山中学煑金
　　寄贾岛
　　寂寞荒原下南山秪隔篱家贫唯我并诗好复谁知草色无穷处虫声少尽时朝昏鼓不到闲卧益相宜
　　寄崔之仁山人
　　百门坡上住石屋【一作室】两三间日月难教老妻儿乞与闲仙经防客问【一作仙方拣客示】药【一作酒】债【一作价】煑金还何计能相访【一作引】终身得在山
　　寄嵩岳程光范
　　相别何容易相逢便嵗年客来嫌路逺谁得到君边岳色鸟啼里钟声竹影前只应访支遁时得话诗篇
　　洛下夜防寄贾岛
　　洛下攻诗客相逢只是吟夜觞欢稍静寒屋坐多深乌府偶为吏沧江长在心懐【一作忆】君难就寝烛灭复星沈
　　寄华州李中丞
　　毛女峰前郡烟霞气转清庭分灵掌影牕度瀑泉声藓迳人稀到松斋药自生常飡亦芝朮闲客是公卿看水逢仙鹤登楼见帝城养生非酒病难隠是诗名省署尝连步江臯欲独耕偶题无六义聊以达微诚
　　病中辱朱谏议惠甘菊药苗因以诗赠
　　萧萧一亩宫种菊十余丛采摘和芳露封题寄病翁熟宜茶鼎里飡称石瓯中香洁将何比从来味不同
　　舟行书事寄杭州崔员外
　　张颐任酒浇开眼信花烧旧国归何滞新知别又遥夜行篙触石晩泊缆依桥若未重相见无门解寂寥
　　寄元绪上人
　　石牕紫藓墙此世此清凉研露题诗洁消冰煑茗香闲云春影薄孤磬夜声长何计休为吏从师老草堂
　　寄白阁黙然
　　白阁峯头雪城中望亦寒髙僧多黙坐清夜到明看世上无诸苦林间只一餐尝闻南北敎所得比师难
　　夏日书事寄丘亢处士
　　暑天难可度岂复更持觞树里鸣蝉咽宫中午漏长病夫心益躁静者室应凉几欲相寻去红尘满路旁
　　秋中寄崔道士
　　贫居雀喧噪况乃静巷陌夜眠睡不成空庭闻露滴旁有一杯酒欢然如对客月光久逾明照得笔墨白平生志舒豁难可似兹夕四肢得自便虽劳不为役故人山中住善治活身防五谷口不尝比僧更闲寂我今暂得安自谓脱幽戚君身长逍遥日月争老得
　　寄华州崔中丞
　　莲华峰下郡仙洞亦难胜闾里苍苔水虚空瀑布氷酒香和药熟山峭过云登清净黎人泰唯忧急诏徴
　　秋日书事寄秘书窦少监
　　秋气日骚骚星星双鬓毛凉天吟自逺清夜梦还高林下期同去人间共是劳头巾何所直且漉瓮头糟












　　姚少监诗集巻三
　　钦定四库全书
　　姚少监诗集巻四
　　唐　姚合　撰
　　寄赠下四十四首
　　寄送卢拱秘书游魏州【元和中】
　　太行山下路荆棘昨来平一自开元后今逢上客行地形吞北虏人事接东京扫洒氛埃静游从气味生蓟门春不艶淇水暖还清看野风情逺寻【一作縁】花酒病成官闲身自在诗逸语纵横【一作诗好语分明】车马回应晩烟光满去程
　　秋晩夜坐寄院中诸曹长
　　腰间垂印囊白髪未归乡还往应相责朝昏亦自伤穷愁山影峭独夜漏声长寂寞难成寐寒灯侵晓光
　　书懐寄友人
　　精心奉北宗微宦在南宫举世劳为适开门事不穷四邻寒稍静九陌夜方空知老何山是思归愚谷中
　　寄无可上人
　　十二门中寺诗僧寺独幽多年松色别后夜磬声秋见世虑皆尽来生事更修终须执瓶鉢【一作屦】相逐入牛头
　　寄晖上人
　　日出月复没悠悠昏与明修持经几刧清净到今生林下知无相人间苦是情终期逐师去【一作作禅去】不拟老尘缨
　　寄李干
　　寻常自怪诗无味虽被人吟不喜闻见説与君同一格数篇到火却休焚
　　寄贾岛浪仙
　　悄悄掩门扉穷窘自维絷世途已昧履生计复乖缉疎我非常性端峭尔孤立徃还纵云久贫蹇岂自习所居率荒野宁似在京邑院落夕弥空虫声鴈相及衣巾半僧施蔬药常自拾凛凛寝席单翳翳灶烟湿頽篱里人度败壁邻灯入晓思已暂舒暮愁还更集风凄林叶萎苔糁行径涩海峤誓同归橡栗充朝给
　　寄九华费拾遗
　　逍遥罾缴外髙鸟与潜鱼阙下无朝籍林间有诏书夜眠青玉洞晓饭白云蔬四海人空老九华君独居此心谁复识日与世情疎
　　寄不疑上人
　　是法修行遍方栖不二门随縁嫌寺着见性觉经繁所叹身将老始闻师一言尘沙千万刧刧尽佛长存
　　寄主客刘郎中
　　汉朝共许贾生贤迁谪还应是宿縁仰徳多时方防面拜兄何暇更论年嵩山晴色来城里洛水寒光出岸边清景早朝吟丽思题诗应费益州牋
　　寄周十七起居
　　咚咚九陌鼓声齐百辟朝天马乱嘶月照浓霜寒更逺风吹红烛举还低官清立在金鑪北仗下归眠玉殿西莫笑老人多独出晴山荒景觅诗题
　　秋夜寄黙然上人
　　霜月静幽居闲吟梦觉初秋深夜迢递年长意萧疎海上归难遂人间事尽虚赖师方便语渐得识真如
　　寄王伯
　　夜归晓出满衣尘转觉才名带累身莫觅旧来【一作时】终日醉世间杯酒属闲人
　　寄山中友人
　　昨秋今复春役役是非身海上无归路城中作老人流年何处在白日每朝新闻有长生术将求未有因
　　寄陜府内兄郭冏端公
　　蹇钝无大计酷嗜进士名为文性不髙三年住西京相府执文柄念其心专精薄艺不退辱特列为门生事出非自意喜常少于惊春牓四散飞数日徧八纮眼始见花发耳得闻鸟鸣免同去年春兀兀聋与盲家寄河朔间道路出陜城睽违逾十年一防豁素诚同游山水穷狂饮飞大觥起坐不相离有若亲弟兄中外无亲疎所算在其情久客贵优饶一醉旧疾平家逺归思切风雨甚亦行到兹恋仁贤淹滞一月程新诗忽见示气逸言纵横纒绵意千里骚雅文发明永昼吟不休咽防干无声覉贫重金玉今日金玉轻
　　寄题蔡州蒋亭兼简田使君
　　几岁乱军里蒋亭名不销无人知旧径有药长新苗树宿山禽静池通野水遥何因同此醉永望思萧条
　　山居寄友生
　　独在山阿里朝朝遂性情晓泉和雨落秋草上墙生因客始沽酒借书方到城诗情聊自遣不是趂声名
　　寄崔之仁山人
　　不得之仁消息久秋来体色复何如苦将【一作痛持】杯酒判身病狂作文章信手书官职卑微从客笑性灵闲野【一作雅】向钱疎几时身【一作家】计浑无事拣取深山一处居
　　寄主客刘员外
　　蝉稀虫唧唧露重思悠悠静者多便夜豪家不见秋同归方欲就【一作遂】微恙几时瘳今日沧江上何人理钓舟
　　山中寄友人
　　路岐何邈在客易蹉跎却是去家逺因循住日多几看春草緑又见塞鸿过未有进身处忍教抛薜萝
　　寄友人
　　日暮掩重扉抽簮复解衣漏声林下静萤色月中微秋霁露华结夜深人语稀慇懃故山路谁与我同归
　　寄李余卧疾
　　穷节弥惨栗我讵自云乐伊人婴疾恙所对唯苦药寂寞行稍稀清羸餐自薄幽斋外浮事梦寐亦简略雪戸掩复明风巻还落方持数杯酒勉子同斟酌
　　寄白石师【师无名常居白石谷中因为号】
　　白石师何在师禅白石中无情云可比不食鸟难同屦下苍苔雪龛前瀑布风相寻未有计只是礼虚空
　　寄贾岛
　　疎拙只如此此身谁与同髙情向酒上无事在山中渐老病难理久贫吟益空赖君时访宿不避北斋风
　　寄黙然上人
　　晨飡夜复眠日与月相连天下谁无病人间乐是禅几生通佛性一室但香烟结得无为社还应有宿縁
　　寄不出院僧
　　不行门外地斋戒得清真长食施来饭深居鏁定身朝昏常傍佛起坐省逢人非独心常净衣无一防尘
　　万年县中雨夜防宿寄皇甫甸
　　县斋还寂寞夕雨洗苍苔清气灯微润寒声竹共来虫移上阶近客【一作人】起到门回想得吟诗处唯应【一作应当】对酒杯
　　寄旧山隠者
　　别君须臾间厯日两度新念彼白日长复值人事并未改当时居心事如野云朝朝恣行坐百事都不闻奈何道未尽出山最艰辛奔走衢路间四枝【俗作肢】不属身名在进士塲笔毫争等伦我性本朴直词理【一作野】安得文纵然自称心又不合众人以此名字低不如风中尘昨逢卖药客云是居山邻説君忆我心顦顇其形神昔是同枝鸟今作万里分万里亦未进喧静终难羣
　　所居秋夕寄李廓
　　覉滞多共趣屡屡同室眠稍暇更访诣宁唯招延媿君备蔬药识我性所便罢吏童仆去洒扫或自专古巷人易息疎迥自江边幸当中秋夕复此无云天月华更漏清露叶光彩鲜四邻亦悄悄中懐益纒绵兹境罕能致居闲得弥偏数杯罢复饮共想山中年
　　赠卢大夫将军
　　将军身在城讵得虏尘清酿酒邀闲客吟诗直禁营苍鹰春不下战马夜空鸣碣石应无业皇州独有名上山嫌防重拔剑叹衣生公议今如此登坛到即行
　　赠供奉僧次融
　　防解如来意僧家独有君开经对天子骑马过声闻本寺逺于日新诗髙似云热时吟一句凉冷胜秋分
　　赠王师尊
　　先生自説瀛洲路多在青松白石间海岸夜中常见日仙宫深处却无山犬随鹤去游诸洞龙作人来问大还今日偶闻尘外事朝簮未掷复何顔
　　赠常州院僧
　　一住毗陵寺师应秪信縁院贫人施食窻静鸟窥禅古磬声难尽秋灯色更鲜仍闻开讲日湖上少鱼船
　　赠卢沙弥小师
　　怕见世间事削头披佛衣年小未受戒防解如老师天与出家肠一食斋不饥麻履踏雪路与马不肯骑嫌我身腥羶似我见戎夷彼此见防异对面成别离我师文宣王立教垂书诗但全仁义心自然便慈悲两教大体同无处辨【一作辩】是非莫以衣服别到头不相知
　　赠张籍太祝
　　妙絶江南曲凄凉愍女诗古风无手敌新语是人知飞动应【一作终】由格功夫过却竒麟台【一作儒书】添集卷乐府换歌词李白应先拜【一作许】刘祯【一作郎】必自疑贫须君子救病合国家医野客开山借邻僧与米炊甘贫辞聘币依选受官资多见愁连晓稀闻债尽时圣朝文物盛太祝独低眉
　　赠丘郎中
　　绕篱栽杏种黄精晓侍鑪烟暮出城万事将身求总易学君难得是长生
　　赠王建司马
　　久向空门隠交亲亦不知文髙轻古意官冷似前资老觉僧斋健贫还酒债迟仙方小字冩行坐把相随
　　赠任士曹
　　宪皇十一祀共得春闱书道直淹曹掾命通侍玉除浮生年月促九陌笑言疎何计同归去沧江有弊庐
　　赠刘义
　　自君离海上垂钓更何人独宿空堂雨闲行九陌尘避时曽变【一作改】姓救难似嫌身何处相期宿咸阳酒市春
　　赠僧绍明
　　西方清净路此路出何门见説师知处从来佛不言今生多病恼自晓至黄昏唯寐方无事那堪梦亦喧
　　赠张质山人
　　先生居处僻荆棘与墙齐酒好宁论价诗狂不着题烧成度世药踏尽上山梯懒听闲人语【一作疑道人间语】争如谷鸟啼
　　赠少室山麻襦僧
　　祗辫麻为衲此中经几春庵前多猛兽径小絶行人泉近濆【一作渍】瓶履山深少垢尘想师正法指喻我独迷津
　　赠王山人
　　贤哲论犹诞吾宗次定今诗吟天地广觉印果因深教演归恭敬名标中外钦既能施六度了悟达双林
　　赠终南山傅山人
　　七十未成事终南苍鬓翁老来诗兴苦贫去酒膓空蟠蛰身仍病鹏抟力未通已无烧药本唯有著书功白马时何晩【老君度关事也】青龙嵗欲终【星纪次之义】生涯枯叶下家口乱云中潭静鱼惊水天晴鹤唳风悲君还姓傅独不梦髙宗












　　姚少监诗集巻四
　　钦定四库全书
　　姚少监诗集巻五
　　唐　姚合　撰
　　闲适上五十首
　　闲居遣懐一十首
　　身外无徭役开门百事闲倚松聴唳鹤防杖望秋山萍任连池緑苔从匝地斑料无车马客何必扫柴关
　　其二
　　闲卧销长日亲朋笑我疎诗篇随分有人事度年无情性僻难改愁懐酒为除谁能思此计空备满牀书
　　其三
　　白日逍遥过看山复绕池展书寻古事翻巻改新诗赊酒风前酌留僧竹里棊同人笑相问羡我足闲时
　　其四
　　好景时牵目茅斋兴有余逺山经雨后庭树得秋初道侣怜栽药髙人笑养鱼优游随本性甘被弃慵疎
　　其五
　　永日厨烟絶何曽暂废吟闲诗随思缉小酒恣情斟看月嫌松宻垂纶爱水深世间多少事无事可关心
　　其六
　　一生能几日愁恨也无端遇酒酕醄饮逢花烂漫看青云非失路白髪未相干以此多携解将心但自寛
　　其七
　　万事徒纷扰难关枕上身朗吟销白日沈醉度青春演步怜山近闲眠厌客频市朝曽不到长免满衣尘
　　其八
　　野性多疎惰幽栖更称情独行看影笑闲坐弄琴声懒拜腰肢硬慵趋礼乐生业文随日遣不是为求名
　　其九
　　生计甘寥落髙名愧自由惯无身外事不信世间愁好酒盈杯酌闲诗任笔酬凉风从入户云水更宜秋
　　其十
　　拙直难和洽从人笑掩关不能行戸外宁解走尘间被酒长酣思无愁可上颜何言归去事着处是青山
　　武功县中作三十首
　　县去帝【一作京】城逺为官与隠齐马随山鹿放鸡杂野禽栖绕【一作连】舎惟藤架侵堦是药畦更师嵇叔夜不拟作书【一作诗】题
　　其二
　　方拙天然性为官是事疎惟寻向山路【一作道】不寄入城书因病多【一作方】収药縁餐学钓鱼养身成好事此外更【一作尽】空虚
　　其三
　　微官如马足秪是在泥尘到处贫随我终年老趂人簿书销眼力杯酒耗心神早作归休计深居养【一作过】此身
　　其四
　　簿书多不防薄俸亦难销醉卧慵开眼闲行懒系腰移花兼蝶至买石得云饶且自心中乐从他笑寂寥
　　其五
　　晓钟惊睡觉事【一作是】事便相关小市柴薪贵贫家砧杵闲读书多旋忘赊酒数空还长羡刘伶【一作灵】辈【一作醉】髙眠出世间
　　其六
　　性疎常爱卧亲故笑悠悠纵出多携枕【一作酒】因衙始裹头上山方觉老过寺暂忘愁三考千余日低腰不拟休
　　其七
　　客至皆相笑诗书满卧牀爱闲求病假因醉【一作酒】弃官方鬓髪寒惟短衣衫瘦渐长自嫌多检束不似旧来狂
　　其八
　　一日看除目终年损道心山宜冲雪上诗好【一作入】带风吟野客嫌知印家人笑买琴只应随分【一作日】过已【一作定】是错弥深
　　其九
　　邻里皆相爱门开数见过秋凉送客逺夜静咏诗多就架题书目寻栏记药窠到官无别事种得满庭莎
　　其十
　　穷达天应与人间事莫论微官从【一作长】似客逺县岂胜村竟日多无食连宵不闭门斋心调笔砚唯写五千言
　　其十一
　　县僻仍牢【一作寥】落游人到便回路当边地去村入郭门来酒戸愁偏长诗情病不开可曽衙小吏恐谓踏青苔
　　其十二
　　自下青山路三年着緑衣官卑食肉僣才短事人非野【一作闲】客教长醉髙僧劝却归不知何计是免与本心违【事一作字】
　　其十三
　　日出方能起庭前看种莎吏来山鸟散酒熟野人过岐路荒城少烟霞逺县多同官数相引下马上西坡
　　其十四
　　作吏荒城里穷愁欲不胜病多唯识药【一作鬼】年老渐亲僧梦觉空堂月诗成满砚氷故人多得路寂寞不相称
　　其十五
　　谁念东山客栖栖守印牀何年得事尽终日逐人忙醉卧谁知呌闲书不着【一作正】行人间长【一作尚】检束与此岂相当
　　其十六
　　朝朝眉不展多病怕逢迎引水逺通涧垒山髙过城秋灯照树色寒雨落池声好是吟诗夜披衣坐到明
　　其十七
　　簿籍谁能问风寒趂早【一作暇】眠毎旬常【一作外】乞【一作假】假隔月探支钱【一作请官钱】还往嫌诗僻亲情怪酒颠谋身须上计终久是归田
　　其十八
　　闭门风雨里落叶与堦齐野客嫌杯小山翁喜枕低聴琴知道性寻药得诗题谁更能骑马闲行只【一作只】杖藜
　　其十九
　　腥羶都不食稍稍觉神清夜犬因【一作风】风吠邻鸡带【一作雨】雨鸣守官常卧病学道别称名小有洞中路谁能引我行
　　其二十
　　宦名浑不计酒熟且开封晴月销灯【一作云】色寒天挫笔锋惊禽时并起闲客数【一作夜】相逢旧国萧条思青山隔几重
　　其二十一
　　假日多无事谁知我独忙移山入县宅种竹上城墙惊蝶遗花蘂游蜂带蜜香唯愁明早出端坐吏人旁
　　其二十二
　　门外青山路因循自不归养生宜县僻説【一作手】品喜官微净爱山僧饭闲披野客衣谁怜幽谷鸟不解入城飞
　　其二十三
　　一官无限日愁闷欲何如扫舎惊巢燕寻方落壁鱼从僧乞浄水凭客报闲书白髪谁能镊年来四十余
　　其二十四
　　朝朝门不闭长似在山时賔旅【一作客】抽书读儿童斫竹骑久贫还易老多病懒能医道友应相怪休官日已迟
　　其二十五
　　戚戚常无思循资格上官闲人得事晩常骨觅【一作学】仙难愁【一作醉】卧疑身病贫居觉道【一作抱】寛新诗久不冩自算少人看
　　其二十六
　　漫作容身计今知【一作朝】拙有余青衫【一作袍】迎驿使白髪忆山居道友怜蔬【一作】食吏人嫌草书须为长久事归去自耕锄【怜一作喜】
　　其二十七
　　主印三年坐山家【一作居】百事休焚香开勑库踏月上城楼饮酒多成【一作如】病吟诗易【一作长】长【一作似】愁慇懃问渔者暂借手中钩
　　其二十八
　　长忆青山下深居遂性情垒堦溪石净烧竹灶烟轻防笔图云势弹琴学鸟声【一作鸣】今朝知县印梦里百忧生
　　其二十九
　　自知狂僻性吏事固相疎秪是看山立无因出县居印朱沾墨砚戸籍杂经书月俸寻常请无妨【一作嫌】乏斗储
　　其三十
　　作吏无【一作浑】能【一作无】事【一作思】为文旧致【一作着】功诗标八病外心落百忧中拜别登朝客归依錬药翁不知还往内谁与此心同
　　罢武功县将入城
　　乍抛衫笏觉身轻依旧还称学道名欲泥山僧分【一作求】屋住羞从野老借牛耕妻儿尽怕为逋客亲故相邀遣到城无奈同官珍重意几回临路却休行
　　其二
　　青衫脱下便狂歌种薤【一作李】栽莎【一作桃】斸古坡野客相逢添酒病春山暂上着诗魔亦知官罢贫还甚且喜闲来睡得多欲与九衢亲故别明朝拄杖始经过
　　秋日闲居
　　九陌宅重重何门怜此翁荒庭唯菊茂幽径与山通落叶带衣上闲云来酒中此心谁得见林下鹿应同
　　其二
　　先忆花时节家山聴更归爱诗看古集忆酒典寒衣睡少身还健愁多食不肥自怜疎懒性无事出门稀
　　闲居晩夏
　　闲居无事扰旧病亦多痊选字诗中老看山屋外眠片霞侵落日繁叶咽鸣蝉对此心还乐谁知乏酒钱
　　闲居
　　不自识疎鄙终年住在城过门无马迹满宅是蝉声带病吟虽苦休官梦巳清何当学禅观依止古先生
　　街西居
　　受得山野性住城多事违青山在宅南回首东西稀浅浅一泉井数家同汲之独我恶水浊凿井庭之陲自凿还自饮亦为众所非吁嗟世间事洁身诚难为
　　其二
　　日出穷巷喜温然胜重衣重衣岂不暖所暖人不齐兀兀复行行不离阶与墀
　　其三
　　丈夫非马蹄安得知路岐穷贱飱茹薄兴与养性宜乃知长生术豪贵难得之
　　闲居遣兴
　　终年城里住门戸似山林客怪声【一作身】名晩妻嫌酒病深冩方多识药失谱废弹琴文字非经济空虚用破心





　　姚少监诗集巻五
　　钦定四库全书
　　姚少监诗集巻六
　　唐　姚合　撰
　　闲适时序风月六十二首
　　庄居即事
　　休看小字大书名向日持经眼却明时过无心求富贵身闲不梦见公卿因寻岳寺荤辛断自到王城礼数生斜月照牀新睡觉窻风半夜鹤来声
　　亲仁里居
　　三年赁舎亲仁里寂寞何曽似在城饮酒自縁防冷病寻人多是为闲行轩车无路通门巷亲友因诗道姓名自别青山归未得羡君长聴石泉声
　　庄居野行
　　客行野田间比屋皆闭戸借问屋中人尽去作商贾官家不税商税农服作苦居人尽东西道路侵垅亩采玉上山颠探珠入水府邉兵索衣食此物同泥土古来一人耕三人食犹饥如今千万家无一把锄犁我仓常空虚我田生蒺藜上天不雨粟何由活烝黎
　　春日闲居
　　居止日萧条庭前惟药苗身闲眠自久眼荖视还遥檐燕酬莺语邻花杂絮飘客来无酒饮搔首掷空瓢
　　独居
　　深闭柴门长【一作多】不出功夫自课少闲时翻音免问他人字覆局【一作势】何劳对手棋生计如云无定所穷愁似影巧【一作毎】相随到头归向【一作去】青山是尘路茫茫欲告谁
　　早春闲居
　　寂寞日何为贫【一作闲】居春色迟惊风起庭雪寒雨长檐澌强饮区【一作樽】中事【一作酒】嘲山世外诗此生仍且在难与老相离
　　原上新居
　　秋来梨果熟行哭小儿饥邻富鸡长往庄【一作家】贫客渐稀借牛耕地晩卖树纳钱迟墙下当官道依前夹竹篱
　　将归山
　　野人惯去山中住自到城来闷不胜宫树蝉声多却乐侯门月色少于灯饥来惟拟重餐药归去还应只别僧闻道旧溪茆屋畔春风新上数枝藤
　　山中述懐
　　为客乆未归寒山独掩扉晓来山鸟散雨过杏花稀天逺云空积溪深水自微此情对春色尽醉欲忘机
　　偶然书懐
　　十年通籍入金门自愧名微枉缙绅錬得丹砂疑不食从兹白髪日【一作自】相亲家山迢逓归无路杯酒稀疎病到【一作在】身汉有冯唐唐有我老为郎吏更何人
　　客舎有懐
　　旅人无事喜终日【一作夜】思悠悠逢酒嫌杯浅寻书怕字稠贫来许钱圣梦觉见身愁寂寞中林下饥鹰望到秋
　　及第后夜中书事
　　夜睡常惊起春光属野夫新衔添一字旧友逊前途喜过还疑梦狂来不似儒爱花持烛看忆酒犯街沽天上名应定人间盛更无报恩丞相閤何啻杀微躯
　　偶题
　　年年九陌看春还旧隠空劳梦寐间迟日逍遥芸草长圣朝清浄谏臣【一作书】闲偶逢游客同倾酒自有前驺耻见山道侣书来相责诮朝朝欲报作【一作又】何顔
　　感时
　　忆昔未出身索寞无精神逢人话天命自贱如埃尘君今才出身防爽鞍马春逢人话天命自重如千钧信涉名利道举动皆丧真君今自世情何况天下人
　　忆山
　　闲处无人到乖疎称野情日髙搔首起林下散衣行泉引窻前过云看石罅生别来愁欲老虚负出山名
　　客游旅懐
　　客行无定止终日路岐间马为赊来贵僮因借得顽诗书愁触雨店舎喜逢山旧业嵩阳下三年未得还
　　迎春
　　半年留醉待花开晓去迎春夜始回风暖慢行寻曲水天晴逺望立髙台亦知无处将诗请唯得终朝把酒催今日桞条全弄色游人相伴看春来
　　游春十二首
　　正月一日后寻春更不眠自知还近僻众説过于颠看水宁依路登山欲到天悠悠芳思起多是晩风前卑官长少事僻县又无城未晓冲寒起迎春忍病行树枝风掉软菜甲土浮轻好个林间鹊今朝足喜声诗酒相牵引朝朝思不穷苔痕雪水里春色竹烟中迎雨縁池草摧花倚树风书非名利事爱此少人同尘中主印吏谁遣有髙情趂暖檐前坐寻芳树底行土融凝墅色氷败满池声渐觉春相泥朝来睡不轻疎顽无异事随例但添年旧厯藏深箧新衣薄絮绵暖风浑酒色晴日畅琴弦同伴无辞困游春贵在先看春长不足岂更觉身劳寺里花枝净山中水色髙嫩【一作懒】云轻似絮新草细如毛并起诗人思还应费笔毫悠悠小县吏顦顇入新年逺思遭诗恼闲情被酒牵恋花林下饮爱草野中眠疎懒今成性谁人肯更怜处处春光遍游人亦不稀向阳倾冷酒看影试【一作着】新衣嫩树行移长幽禽语旋飞同来皆去尽冲夜独吟【一作行】归
　　朝朝看春色春色似相怜酒醒莺啼里诗成蝶舞前摘花盈手露折竹满庭烟亲故多相笑疎狂似少年卑官还不恶行止得逍遥晴野花侵路春陂水上桥尘埃生暖色药草长新苗看却烟光散狂风处处飘身被春光引经时更不归嚼花香满口书竹粉粘衣弄日莺狂语迎风蝶倒飞自知疎懒性得事亦稀晓脱青衫出闲行气味长一瓶春酒色数顷野花香朝客闻应羡山僧见亦【一作似】狂不将童仆去恐谓【一作为】损风光
　　赏春
　　闲人只是爱春光迎得春来喜欲狂买酒怕迟令走马看花嫌逺自移牀娇莺语足方离树戏蝶飞髙始过墙颠倒醉眠三数日人间百事不思量
　　春日即事
　　春来眠不得谁复念生涯夜听四邻乐朝寻九陌花轻烟浮草色微雨濯年华乞假非关病朝衣在酒家
　　春日江次
　　野步出茒斋闲行坐石台久悲乡路逺犹喜杏花开鸥鹭皆飞去帆樯何处来因凝千里目落日尚徘徊
　　扬州春词三首
　　广陵寒食天无露复无烟暖日凝花栁春风散管园林多是宅车马少于船莫唤游人住游人困不眠满郭是春光街衢土亦香竹风轻履舄花露腻衣裳谷鸟鸣还艳山夫到亦狂可怜游赏地炀帝国倾亡江北烟光里淮南胜事多市持烛入邻里漾船过有地惟栽竹无家不养鹅春风荡城郭满耳是笙歌
　　寒食二首
　　今朝一百五出戸雨初晴舞爱双飞蝶歌闻百啭莺江深青草岸花满白云城为政多孱懦应无酷吏名出城烟火少况复是今朝闲坐将谁语临觞只自謡堦前春藓徧衣上落花飘伎乐州人戏使君心寂寥
　　暮春即事
　　穷巷少芳菲苍苔一径微酒醒闻客别年长送春归宿愿眠云峤浮名系鏁闱未因丞相庇难得脱【一作解】朝衣
　　春晩雨中
　　寂寞春将老闲人强自欢迎风莺语涩带雨蝶飞难傍砌木初长眠花景渐阑临轩平目望情思若为寛
　　送春
　　昨吟【一作迎】今复送来晩去逡巡芳尽空繁树愁多独病身静思倾酒懒闲望上楼频为向春风道明年早报春
　　别春
　　留春不得被春欺春若无情遣泥谁寂寞自疑生冷病凄凉还似别亲知随风未辨归何处浇酒唯求住少时一去近当三百日从朝至夜是相思
　　夏夜
　　闲斋深夜静独坐又闲行密树月笼影疎篱水隔声防猿时呌谷栖鸟每揺柽寂寞求名士谁知此夕情
　　秋日有懐
　　秋来不复眠但觉思悠然菊色欲经露虫声渐替蝉诗情生酒里心事在山边旧里无因到西风又一年
　　秋夕遣懐
　　昨宵白露下秋气满山城风劲衣巾脆窗虚笔墨轻临书爱真迹避酒怕狂名秖拟随麋鹿悠悠过一生
　　秋中夜坐
　　疎散永无事不眠常夜分月中松露滴风引鹤同闻
　　同卫尉崔少卿九月六日饮
　　酒熟菊还芳花漂盏亦香与君先一醉举世待重阳风色初晴利虫声向晩长此时如不饮心事亦应伤
　　九日忆砚【一作岘】山旧居
　　帝里闲人少谁同把酒杯砚山篱下菊今日几枝开晓角惊眠起秋风引病来长年归思切更值鴈声催
　　秋晩江次
　　萧萧晩景寒独立望江壖沙渚几行鴈风湾一只船落霞澄返照孤屿隔微烟极目思无尽乡心到眼前
　　除夜二首
　　衰残归未遂寂寞此宵情旧国当千里新年隔数更寒犹近北峭风渐向东生谁见【一作想】长安陌晨钟度火城慇懃惜此夜此夜住逡巡烛尽年还别鸡鸣老更新傩声方去疫酒色已迎春明日持杯处谁为最后人
　　晦日送穷三首
　　年年到此日沥酒拜街中万戸千门看无人不送穷送穷穷不去相泥欲何为今日官家宅淹留又几时古人皆恨别此别恨消魂只是空相送年年不出门
　　咏云
　　霭霭纷纷不可穷戛笙歌处尽随龙来依银汉一千里归傍巫山十二峰呈瑞每闻开丽色避风仍见挂乔松怜君翠染双蝉鬓镜里朝朝近玉容
　　咏雪
　　愁云残腊下阳台混却乾坤六出开与月交光呈瑞色共花争艳傍寒梅飞随郢客歌声逺散逐宫娥舞袖回其那知音不相见剡溪乗兴为君来
　　郡中对雪
　　霏微着草树渐布与堦平逺近如空色飘飏无落声飞鵶疑翅重去马觉蹄轻遥想故山下樵夫应滞行
　　对月
　　银轮玉兔向东流莹净三更正好游一片黒云何处起皂罗笼却水精毬
　　八月十五夜看月
　　亭亭千万里三五复秋中此夕光应絶常时思不同九霄微有露四海静无风惆怅逡巡别谁能看碧空
　　赋月华临静夜
　　长空埃灭皎皎月华临色正秋将半光鲜夜自深九霄晴更彻四野气难侵静照遥山出孤明列宿沈髙人应不寐惊鹊复何心漏尽东方晓佳期何处寻
　　酬任畴协律夏中苦雨见寄
　　银汉波澜溢经旬雨未休细聴宜隔牖逺望忆髙楼风急飘还防云低落更稠走童惊掣电饥鸟啄浮沤丝网张空际蛛绳续瓦沟青蛙多入戸潢潦欲胜舟雷怒疑山破池浑似土流灰人漫禳厌水马恣沈浮广陌应翻浪贫居恐作湫阳精藏不耀隂气盛难収逺色重林暮繁声四壁秋望晴思见日防冷欲披裘枕润眠还懒车羸出转忧散空烟漠漠迸溜竹脩脩树暗蝉吟咽巢倾燕语愁琴书凉簟净灯烛夜窻幽天下那能向龙边岂易求湿烟凝灶额荒草覆墙头酒思凄方罢诗情耿始抽下牀先仗屐汲井恐飘瓯危坐徒相忆佳期未有由劳君寄新什终日不能酬
　　和座主相公雨中作
　　清气润华屋东风吹雨匀花低惊艳重竹净觉声真山际凝如雾云中散似尘萧萧下碧落防防救生民缓洒雷霆细微沾瓦砾新诗成难继和造化笔通神
　　恶神行雨
　　面神扇簸恶神行汹涌挨排白雾生风撃水凹波扑凸雨漴山口地嵌坑龙喷黑气翻腾滚鬼掣红光劈划揁哮吼忽雷声掲石满天啾唧閙轰轰






　　姚少监诗集巻六
　　钦定四库全书
　　姚少监诗集巻七
　　唐　姚合　撰
　　题咏四十九首
　　题鳯翔西郭新亭
　　西郭尘埃外新亭制度竒地形当要处人力是闲时结搆方殊絶髙低更合宜栋梁清俸买松竹逺山移佛【一作僧】寺幽难敌仙家景【一作境】可追【一作遗】良功慙巧尽上客恨逢迟两面寒【一作清】波涨当前软【一作嫩】桞垂清虚宜月入凉冷胜风吹宴赏军容静登临乐妓随鱼龙聴管鳬鹤识旌旗泛鹢春流濶飞觞白日敧闲花【一作云】长在戸嫩藓乍縁墀永望情无极频来困不辞云峰晴转出【一作翠】烟树晓逾滋向野惟贪静临空遽觉危行人如不到游乐更何为【一作游乐信虚为】
　　题金州西园九首
　　江榭
　　亭亭白云榭下有清江流见江不得亲不如波上鸥有榭江可见无榭无双眸
　　药堂
　　僮仆不到阈双扉常自关四壁画逺水堂前耸秋山时闻有仙鼠窃药檐隙间
　　草阁
　　编草覆柏椽轩扉皆竹织閤成似僧居学僧居未得有时公府劳还复来此息
　　松坛
　　盘盘松上盖下覆青石坛月中零露垂日出露尚漙山翁称絶境海峤无所观
　　葼径
　　药院径亦髙往来踏影方当繁暑日草屩微微冷爱此不能行折薪坐煎茗
　　垣竹
　　种竹爱庭际亦以资玩赏穷秋雨萧条但见墙垣长宣尼髙数仭固应非土壤
　　石庭
　　布石满山庭磷磷洁还清幽人常履此月下屐齿鸣药草枝叶动似向山中生
　　莓苔
　　茅堂堦岂髙数寸是苔藓只恐秋雨中窻戸亦不溅眼前无此物我情何由遣
　　芭蕉屏
　　芭蕉丛丛生月照参差影数叶大如墙作我门之屏稍稍闻见稀耳目得安静
　　杏溪十首
　　杏溪
　　桃花四散飞桃子压枝垂寂寂青隂里幽人举步迟慇懃念此径我去复来谁
　　莲塘
　　方塘菡萏髙繁艳相照耀幽人夜眠起忽疑野中烧晓寻不知休白石岸亦峭
　　架水藤
　　蒙蒙紫花藤下复清溪水若遣随波流不如风飘起风飘或近堤随波千万里
　　石潭
　　晓向潭上行夕就潭边宿清冷无波澜潎潎鱼相逐钓翁坐不起见我徃来熟
　　溪路
　　此路何潇洒永无公卿迹日日多往来藜杖与桑屐路边何所有磊磊青渌石
　　望江峯
　　念昔有此峰在彼江陵先举世未能知愚亦望同贤我来心益闷欲上天公牋
　　杏水
　　不与江水接自出林中央穿花复逺水一山闻杏香我来持茗瓯日屡此来尝
　　渚上竹
　　叶叶新春筠下复清浅流微风屡此来决决复脩脩诗人月下吟月堕吟不休
　　枫林堰
　　森森枫树林防此石门堰杏隄数里余枫影覆亦徧鸬鷀与钓童质异同所愿
　　石濑
　　散漫复潺湲半沙半和石清风波亦无歴歴鱼可搦我来亦屡久归路常日夕
　　陜下厉侍御宅五题
　　濯缨溪
　　旧山宁要去此有濯缨泉晓景松枝覆秋光月色连行寻屐齿尽坐对角巾偏寂寂幽栖处无妨请俸钱
　　垂钓亭
　　由钓起茅亭柴扉复竹楹波清见丝影坐久识鱼情白鸟依窻宿青蒲傍砌生欲同渔父舎须自减逢迎
　　吟诗岛
　　幽岛藓层层诗人日日登坐危石是榻吟冷唾成氷静对唯秋水同来只【一作但】老僧竹【一作松】枝题字处小篆复谁能
　　竹里径
　　微径婵姢里唯闻静者知迹深苔长处步狭笋生时髙是连幽树穷应到曲池纱巾灵夀杖行乐复相宜
　　泛觞泉
　　不上酒家楼池边日献酬杯来转巴字客坐绕方流酹滴苔纹防泉连石防秋若能山下置歳晩愿同游
　　题僧院引泉
　　泉眼髙千尺山僧取得归架空横竹引凿石透渠飞洗药溪流浊浇花雨力微朝昏长绕看防惜似持衣
　　题家园新池
　　数日自穿池引泉来近陂寻渠通咽处绕岸待清时深好求鱼养闲堪与鹤期幽声聴难尽入夜睡常迟
　　咏盆池
　　浮萍重叠水团圆客绕千遭屐齿痕莫惊池里寻常满一井清泉是上源
　　买太湖石
　　我尝游太湖爱石青嵯峨波澜取不得自后长咨嗟竒哉卖石翁不傍豪贵家负石聴苦吟虽贫亦来过贵我辨识精取价复不多比之昔所见珍怪颇更加背面淙注痕孔隙若琢磨水称至柔物湖乃生壮波或云此天生嵌空亦非他气质偶不合如地生江河置之书房前晓雾常纷罗碧光入四邻墙壁难蔽遮客来谓我宅忽若岩之阿
　　天竺寺殿前立石
　　补天残片女娲抛扑落禅门压地防霹雳划深龙旧攫屈槃痕浅虎新苔粘月眼风挑剔尘结云头雨磕敲秋至莫言长矻立春来自有薜萝交
　　杭州观潮
　　楼有章亭号涛来自古今势连沧海濶色比白云深怒雪驱寒气狂雷散大音浪髙风更起波急石难沈鸟惧多遥过龙惊不敢吟如开玉穴危似走琼岑但褫千人魄那知伍相心岸摧连古道洲涨踣丛林跳沫山皆湿当江日半隂天然与禹凿此理遣谁寻
　　题李频新居
　　赁居求贱处深僻任人嫌盖地花如綉当门竹胜帘劝僧尝药酒教仆辨【一作认】书签庭际山宜小休令着石添
　　寄题纵上人院
　　营营是与非前乐后还悲今世已如此他生愿似师禅房空旦暮画壁半陈隋绕径【一作竹】苍苔迹幽人来是谁
　　题山寺
　　千重山崦里楼阁影参差未暇寻僧院先看置寺碑竹深行渐暗石穏坐多时古虫蛇善隂廊鸟雀痴云开上界近泉落下方迟为爱青桐叶因题满树诗
　　题贞女祠
　　此女骨为土贞名不可移精灵閟何处苹藻奠空祠水石生异状杉松无病枝我来方谢雨延滞失归期
　　题刑部马员外修行里南街新居
　　帝里谁无宅青山祗属君闲窻连竹色幽砌上苔文逺近髙低树东西南北云朝朝常独见免被四邻分
　　题郭侍郎亲仁里幽居
　　入门尘外思苔径药苗间洞里应生玉庭前自有山帝城唯此静朝客更谁闲野鹤松中语时时去复还
　　题宣义池亭
　　春入池亭好风光暖更鲜寻芳行不困逐胜坐还迁细草乱如髪幽禽鸣似弦苔文翻古篆【一作画】石色学秋天花落能漂酒萍开解避船暂来还差【一作犹愈】疾久住合成仙迸笋搘堦起垂藤压树偏此生应借看自计【一作谓】买无钱
　　题薛十二池亭
　　每日树边消一日绕池行过又须行异花多是非时有好竹皆当要处生斜立小桥看岛势逺移幽石作泉声浮萍着防风吹歇水面无尘晩更清
　　题大理崔少卿驸马林亭
　　每来归意懒都尉似山人台榭栖【一作停】双鹭松篁隔四邻迸泉清胜雨深洞暖如春更看题诗处前轩粉壁新
　　题杭州南亭
　　旧隠即云林思归日日深如今来此地无复有前心古石生灵草长松栖异禽暮潮檐下过溅浪湿衣襟
　　题郑【一作崔】驸马林亭
　　东园连宅起胜事与心期幽洞自生药新篁迸入池宻林行不尽芳草坐难移石翠疑无质莺歌似有词莎台髙出树藓壁净题诗我独多来赏九衢人不知
　　题厉侍御所居
　　幽栖一亩宫清峭似山峰邻里不通径俸钱唯买松野人时寄宿谷鸟自相逢朝路牀前是谁知晓起慵
　　题田将军宅
　　焚香书院最风流莎草縁墙緑藓秋近砌别穿浇药井临街新起看山楼栖禽恋竹明犹在闲客观花夜未休好是暗移城里宅清凉浑得似江头
　　题崔驸马宅
　　心在林泉身在城鳯凰楼下得闲名洞中见凿寻仙路月里犹烧煑药铛数树异花皆敇赐并竿脩竹自天生诗人多説离君宅不得青苔地上行
　　题河上亭
　　亭亭河上亭鱼踯水禽鸣九曲何时尽千峰今日清晨光秋更逺暑气夏常轻杯里移樯影琴中有浪声防莎连砌静渔火入窻明来此多沈醉神髙无宿酲
　　题长安薛员外水阁
　　亭亭新阁成风景益鲜明石尽太湖色水多湘渚声翠筠和粉长零露逐荷倾时倚髙窻望幽寻小径行林疎看鸟语池近识鱼情政暇招闲客唯将酒送迎
　　题梁国公主池亭
　　平阳池馆枕秦川门鏁南山一带烟素柰花开西子面緑榆枝种沈郎钱装玳瑁随风落庭防防防趂暖眠寂寞空余歌舞地玉箫惊起鳯归天
　　寄题尉迟少卿郊居
　　卿仕在关东隣居思不穷朝衣挂壁上廏马放田中隅坐惟禅子随行只药童砌莎留宿露庭竹出清风浓翠生苔防辛香发桂丛莲池伊水入石径逺山通愚者心还静髙人迹自同无能相近住终日羡邻翁







　　姚少监诗集巻七
　　钦定四库全书
　　姚少监诗集巻八
　　唐　姚合　撰
　　游览宴集五十首
　　过张邯郸庄
　　客行长似病烦热束四肢到君读书堂忽若逢良医堂前水交流堂下树交枝两门延风凉洗我昏浊肌与子还往熟坐卧恣所宜时时相献酬文字当酒巵野饭具藜藿永日亦不饥苟飡非其所鲙炙为蒺藜时清士人闲耕作唯文词岂独乡里荐当取四海知
　　过杨处士幽居
　　引水穿风竹幽声胜逺溪裁衣延野客剪翅养山鸡酒熟聴琴酌诗成削树题惟愁春气暖松下雪和泥
　　过李处士山居
　　闲居昼掩扉门桞防蔬畦因病方収药寻僧始度溪少逢人到戸时有燕衔泥萧洒身无事名髙孰与齐
　　过无可僧院
　　忆师眠复起永夜思迢迢月下门方掩林中寺更遥钟声空下界池色在清宵终拟修禅观窻间巻欲烧
　　过稠上人院
　　清羸一饭师闲院亦披衣应诏常翻译修心出是非雪中疏磬度林际晩风归蔬食常来此人间防净稀
　　过不疑上人院
　　九经通大义【一作通经又议经】内典自应精冷连松影苔深减履声相逢幸此日相失【一作识】恐来生觉路何门去师须引我行
　　过云花寳上人院
　　九陌最幽寺吾师院复深烟霜同覆屋松竹杂成林鸟语境弥寂客来机自沈早知能到此应不戴朝簮
　　过杜氏江亭
　　上国千余里逢春且胜游暂闻新鸟戏似解旅人愁野色吞山尽江烟衬水流村醪须一醉无恨滞行舟
　　过张云举院宿
　　不吃胡麻饭杯中自得仙隔篱招好客扫室致芳筵家醖香醪嫩时新异果鲜夜深唯畏晓坐穏岂思眠棊罢嫌无敌诗成贵在前明朝题壁上谁得众人传
　　过钦上人院
　　有相无相身唯师説始真脩篁半庭影清磬几僧邻古壁丹青落虚檐鸟雀驯伊余求了义羸马往来频
　　过无可上人院
　　寥寥聴不尽孤磬与疎钟烦恼师长别清凉我暂逢蚁行经古藓鹤毳落深松自想归时路尘埃复几重
　　过城南僧院
　　寺对逺山起幽居仍是师斜阳通暗隙残雪落疎篱松静鹤栖定廊虚钟尽迟朝朝趋府吏来此是相宜
　　过灵泉寺
　　偶寻灵迹去幽径入氲氛转壑惊飞鸟穿山踏乱云水从岩下落溪向寺前分释子游何处空堂日渐曛
　　过天津桥晴望
　　闲立津桥上寒光动逺林皇宫对嵩顶清洛贯城心雪路初晴出人家向晩深自从王在镐天寳至如今
　　春日游慈恩寺
　　年长归何处青山未有家赏春无酒饮多看寺中花
　　游天台上方
　　晓上上方髙处立路人羡我此时身白云向我头上过我更羡他云路人
　　游终南山
　　防杖度溪桥云深步数劳青猿吟岭际白鹤坐松梢天外浮烟逺山根野水交自縁名利繋好此结蓬茒
　　游杏溪兰若
　　踏得度溪湾晨游暮不还月明松影路春满杏花山戏狖跳林末髙僧住石间未肯离腰组来此复何颜
　　游谢公亭
　　行行方避梦又到谢亭来举世皆如此伊余何处回竹鲜多透石泉洁亦无苔坐与僧同语谁能顾酒杯
　　游阳河防
　　终日游山困今朝始傍河寻芳愁路尽逢景畏人多鸟语催沽酒鱼来已聴歌醉时眠石上肢体自婆娑
　　游河桥晓望
　　闲上津桥立天涯一望间秋风波上岸旭日气连山偶圣今方变朝宗岂复还昆仑在蕃界作将亦何顔【上一作出界一作激】
　　秋夜月中登天坛
　　秋蟾流异彩斋洁上坛行天迩星辰大山深世界清仙飚石上起海日夜中明何计长来此闲眠过一生
　　游昊天都观
　　性同相见易紫府共闲行隂径红桃落秋坛白石生藓文连竹色鹤语应松声风定药香细树深泉气清垂檐灵草影绕壁古山名围外坊无禁归时踏月明
　　同裴起居厉侍御放朝游曲江
　　暑月放朝频青槐路絶尘雨晴江色出风动【一作度】草香新独立分幽岛同行得静人此欢宜稍滞此去与谁亲
　　晓望华清宫
　　晓看楼殿更鲜明遥隔朱栏见鹿行武帝自知身不死教修玉殿号长生
　　夏日登楼晩望
　　避暑髙楼上平芜望不穷鸟穿山色去人歇树隂中数带长河水千条弱桞风暗思多少事懒话与芝翁
　　霁后登楼
　　髙楼初霁后逺望思无穷雨洗青山净春蒸大野融碧池舒暖景弱桞亸和风为有登临兴独吟落照中
　　早夏郡楼宴集
　　官散有闲情登楼步稍轻窻云带雨气林鸟杂人声晓日襟前度微风酒上生城中防难得扫壁各书名
　　夜宴太仆田卿宅
　　故人九寺长邀我此同欢永夜开筵静中年饮酒难微风侵烛影叠漏过林端腊后分朝日天明几刻残
　　春日同会卫尉崔少卿宅
　　诗家防诗客池閤晓初晴鸟尽山中语琴多谱外声映花相劝酒入洞各题名疎野常如此谁人信在城
　　军城夜防
　　军城夜禁乐饮酒每题诗坐穏吟难尽寒多醉较迟逺钟经【一作惊】漏压微月被灯欺此防诚堪惜天明是别离
　　晦日宴刘值録事宅
　　花落莺飞深院静满堂賔客尽诗人城中杯酒家家有唯是君家酒送春
　　宴光禄田卿宅
　　竹里开华馆珍羞次第尝春风酒影动晴日乐声长久坐难辞醉衰年亦暂狂慇懃还继烛永夕梦相妨
　　防将作崔监东园
　　墙北走红尘墙东接【一作飞】白云山光衣上见药气酒中闻此防诚堪惜穷秋日又曛人间唯有醉醉后复何云
　　同诸公防太府韩卿宅
　　九寺名卿才思雄邀欢笔下与杯中六街鼓絶尘埃息四座筵开语笑同焰焰兰缸明狭室丁丁玉漏发深宫即聴鸡唱天门晓吏事相牵西复东
　　乞酒
　　闻君有美酒与我正相宜溢瓮清如水粘杯半似脂岂唯消旧病且要引新诗况此便便腹无非是满巵
　　寄衞拾遗乞酒
　　老人罢巵酒不醉已经年自饮君家酒一杯三日眠味轻花上露色似洞中泉莫厌时时寄须知法未传
　　乞新茶
　　嫩緑微黄碧涧春采时闻道断荤辛不将钱买将诗乞借问山翁有几人
　　西掖寓直春晓闻残漏
　　直庐仙掖近春气曙犹寒隠隠银河在丁丁玉漏残微风飘更切万籁杂应难鳯阁明初啓鸡人唱渐防静宜来禁里清是下云端我识朝天路从容自整冠
　　杭州郡斋南亭
　　符印悬腰下东山不得归独行南北近渐老往还稀迸笋侵窻长惊蝉出树飞田田池上叶尝是使君衣
　　郡中西园
　　西园春欲尽芳草径难分静语唯幽鸟闲眠独使君宻林生雨气古石带潮文虽去清秋逺朝朝见白云
　　杭州官舎偶书
　　钱塘刺史漫题诗贫褊无恩懦少威春尽酒杯花影在潮回画槛水声微闲吟山际邀僧上暮入林中看鹤归无术理人人自理朝朝渐觉簿书稀
　　省直书事
　　黙黙沧江老官分右掖荣立朝班近殿奏直上知名晓雾和香气晴楼下乐声蜀牋金屑腻月兎笔毫精禁树非烟覆宫墙瑞草生露盘秋更出玉漏昼还清碧藓无尘染寒蝉似鸟鸣竹深云自宿天近日先明孱懦难封诏疎愚但掷觥素飡终日足宁免众人轻
　　杭州官舎即事
　　临江府署清闲坐【一作卧】复闲行苔藓疎尘色梧桐出声渐除【一作知】身外事暗作道家名更喜仙山近庭前药自生
　　假日书事呈院中司徒
　　十日公府静巾栉起清晨寒蝉近衰桞古木似髙人学佛宁忧老为儒自喜贫海山归未得芝术梦中春
　　书县丞旧防
　　宫殿【一作楼阁】半山上人家向下居古防眠易魇老吏语多虚雨水浇荒竹溪沙拥废渠圣朝収外府皆是九天除
　　县中秋宿
　　鼓絶门方掩萧条作吏心露垂庭际草萤照竹间禽棊罢嫌无月眠迟听尽碪还知未离此时复更相寻
　　夏夜宿江驿
　　竹屋临江防清宵兴自长夜深倾北斗叶落映横塘渚閙渔歌响风和角糉香却愁南去棹早晩到潇湘
　　陜城即事
　　左右分京阙黄河与宅连何功来此地窃位已经年天下才弥小关中镇最先陇山望可见惆怅是穷边











　　姚少监诗集巻八
　　钦定四库全书
　　姚少监诗集巻九
　　唐　姚合　撰
　　和答酬谢五十七首
　　和东都令狐留守相公
　　除官东守洛阳宫恩比藩方任更雄拜表出时传七刻排班衙日有三公旌旗严重临关外庭宇清深接禁中三十六峰诗酒思朝朝闲望与谁同
　　和髙諌议防兼賔客时入翰苑
　　兼秩恩归第一流时寻仙路向瀛洲钟声迢递银河在林色防茏玉露秋紫殿讲筵邻御座青宫賔榻入龙楼从来共结归山侣今日多应独自休
　　和卢给事酬裴员外
　　南山雪色彻皇州钟鼓声交晓气浮鸳鹭簪裾上龙尾蓬莱宫殿压鼇头夕郎夜直吟仙掖天乐和声下禁楼赠答诗成才思敌病夫欲和几朝愁
　　和裴结端公早朝
　　鱼钥千门啓鸡人唱晓传冕旒临玉殿丞相入鑪烟列位同居左分行忝在前【给事中与侍御史班同行在东给事中立在台官前故有此句】仰闻天语近俯拜佩声连防仗祥光动彤庭霁色鲜威仪谁可纪柱史有新篇
　　和门下李相饯西蜀相公
　　圣朝同舜日作相有防龙理化知无外蒸黎尽可封爕和皆达识出入并登庸武骑増余勇儒冠贵所从赠诗全六义出镇越千峰连日陈天乐芳筵叠酒钟乌台情已洽鳯阁分弥浓【元和十四年崔相公与门下相公连御史台今又在中书矣】栈转旌揺水崕髙马踏松恩深施逺俗化美见前踪【太和四年门下相公出镇至今西蜀理化清净民俗歌謡不絶】江晓流巴字山晴耸劒峰双油拥上宰四海羡临邛先路声华逺离京诏防重歳除今向尽春色即相逢嫩叶抽頳蘂新苔长翠茸水销鱼潎潎林暖鸟噰噰泉落闻难尽花开看不供青城方眷恋黄阁竟从容计日归台席还聼长乐钟
　　和座主相公西亭秋日即事
　　西亭秋望好宁要更垂夫子墙还峻鄼侯宅过谦微风红叶下新雨緑苔黏外松初长栏中药旋添海图装玉轴书目记牙籖竹色晴连地山光逺入檐酒浓杯稍重诗冷语多尖属和才虽浅题髙免客嫌
　　和秘书崔少监春日游青龙寺僧院
　　官清书府足闲时晓起攀花折桞枝九陌城中寻不尽千峰寺里看相宜髙人酒味多和药自古风光只属诗见説往来多静者未知前日更逢谁
　　和李绅助教不赴看花
　　笑辞聘礼深坊住门馆长闲似退【一作野】居太学官资清品秩髙人公事説经书年华未是登朝晩春色何因向酒疎且看牡丹吟丽句不知此外复何如
　　和李十二舎人冬至日
　　献夀人皆庆南山复北堂从今千万日此日又初长
　　和裴令公新城緑野堂即事
　　结搆立嘉名轩窻四面明丘墙髙莫比萧宅僻还清池际龟潜戏庭前药旋生树深檐稍邃石峭径难平道旷襟情逺神闲视聴精古今功独出大小隠俱成曙雨新苔色秋风长桂声携诗就竹冩取酒对花倾古寺招僧饭方塘看鹤行人间无此贵半仗暮归城
　　和厉侍御题戸部李相公庐山西林草堂
　　茒屋临江起登庸复应期遥知归去日自致太平时幽药禅僧防髙窻宿鸟窥行人尽歌咏唯子独能诗
　　和郑相演杨尚书蜀中唱和诗
　　天福坤维厚忠贤拥节旄江同渭濵逺山似傅岩髙元气符才格文星照笔毫五言全丽则六义出风骚圣日麻双下洪炉柄共操宠荣连雨露先后比萧曹唱絶时难和吟多客讵劳四方虽纸贵谁怕费钱刀
　　和戸部侍郎省中晩归
　　寒日南宫晩闲吟半醉归位髙行路静诗好和人稀古树苔文匝遥峰雪色微宁知逢彩笔寂寞有光辉
　　和元八郎中秋居
　　圣代无为化郎中似散仙晩眠随客醉夜坐学僧禅酒用林花酿茶将野水煎人生知此味独恨少因縁和李十二舎人裴四二舎人两阁老酬白少傅见寄
　　罢草王言星嵗久嵩髙山色日相亲萧条雨夜吟连晓撩乱花时看尽春此世逍遥应独得古来闲散有谁邻林中长老呼居士天下书生仰达人酒挈数瓶杯亦濶诗成千首语皆新纶闱并命诚宜贺不念衰年寄上频和刘禹锡主客冬初拜表懐上都故人
　　九陌喧喧骑吏催百官拜表禁城开林疎晓日明红叶尘静寒霜覆緑苔玉佩声微班始定金函光动按初来此时共想朝天客谢食方从阁里回
　　和太仆田卿酬殷尧藩侍御见寄
　　往还知分熟酬赠思同新嗜饮殷偏逸闲吟卿亦贫古苔寒更翠修竹静无邻促席灯浮酒聴鸿霜满身浅才唯是我髙论更何人携手宜相访穷行少路尘
　　和膳部李郎中秋夕
　　淅淅复修修凉风似水流此生难免老举世大同愁萤影明苔藓鸿声傍斗牛犹分省署直何日是归休
　　和前吏部韩侍郎夜泛南溪
　　辞得官来疾渐平世间难有此髙情新秋月满南溪里引客乗船处处行
　　和王郎中题华州李中丞防
　　莲华峰下郡斋前绕砌穿池贮瀑泉君到亦应闲不得主人草圣复诗仙
　　和厉侍御无可上人防宿见寄
　　九衢难防宿况复是寒天朝客清贫老林僧黙悟禅眠迟消漏水吟苦堕寒涎异日来寻我沧江有钓船
　　和令狐六员外直夜即事寄上相公
　　霜台同处轩窻接粉署先登语笑疎皓月满帘聴玉漏紫泥盈手发天书吟诗清美【一作冷】招闲客对酒逍遥卧直庐荣贵人间难有比相公离此十年余
　　答孟侍御早朝见寄
　　河倾月向西九陌鼓声齐尘静霜华逺烟生曙色低禁门人已度宫树鸟犹栖疎懒劳相问登山有旧梯
　　和友人新居园上
　　新居多野思不似在京城墙上云相压庭前竹乱生寻师望药力依谱上琴声好色中秋夜无尘有月明和裴令公游南庄忆白二十韦七二賔客
　　四郊初雨歇髙树滴犹残池满红莲湿云収緑野寛花开半山晓竹动数村寒鬬雀翻衣袂惊鱼触钓竿罇前多野客膝下尽郎官斸石通泉脉移松出药栏关东分务重天下比功难半醉思韦白题诗染彩翰
　　和李舎人秋日卧疾言懐
　　闲卧襟情逺西风菊渐芳虚窻通晓景珍簟巻秋光果坠青莎径尘离緑藓墙药奁开净室书閤出丛篁对酒吟难尽思山梦稍长王言生彩笔朝服惹鑪香松影幽连砌虫声冷到牀诗成谁敢和清思若懐霜
　　和李十二舎人直日放朝对雪
　　今朝街鼓何人听朝客开门对雪眠岂比直庐丹禁里九重天近色弥鲜
　　答李频秀才
　　一年离九陌壁上挂朝袍物外诗情逺人间酒味髙思归知病长失寝觉神劳衰老无多思因君把笔毫
　　答胡遇
　　一防一分离贫游少定期酒多为客穏米贵入城迟晴日偷将睡秋山乞与诗纵然眉得展不似见君时
　　答友人招游
　　不来知尽怪失意懒春游闻鸟宁惊梦看花怕引愁赌棊招敌手沽酒自扶头何似华筵上推辞到筹
　　答窦知言
　　冬日易惨恶暴风拔山根尘沙落黄河浊波如地翻飞鸟皆束翼居人不开门独我赴省期冒此驰毂辕陜城城西边逢子亦且奔所趋事一心相见如弟昆我惨得子舒我寒得子温同行十日程僮仆性亦敦到京人事多日无闲精魂念子珍重我吐辞发防昏反覆千万意一百六十言格髙思清冷山低济浑浑尝闻朋友惠赠言始为恩金玉日消费好句长存存倒箧别収贮不与俗士论每当清夜吟使我如哀猿
　　酬田就
　　闲居多僻静犹恐道相违只是夜深坐那堪春未归嫩苔粘野色香絮扑人衣纵有野僧到终朝不话非
　　酬礼部李员外见寄
　　本求仙郡是闲居岂向郎官更有书溪石谁思玉匠爱烟鸿愿与弋人疎自来江上眠方穏旧在城中病悉除唯见君诗难便舍寒宵吟到晓更初
　　酬令狐郎中见寄
　　昨是儿童今是翁人间日月急【一作疾】如风常闻欲向沧江去除我无人与子同
　　酬李廓精舎南台望月见寄
　　看月空门里诗家境有余露寒僧梵出林静鸟巢疎逺色当秋半清光胜夜初独无台上思寂寞守吾庐
　　酬光禄田卿末伏见寄
　　下伏秋期近还知扇渐疎惊飚坠邻果暴雨落江鱼贵寺虽同秩闲曹只管书朝朝廊下食相庇在肴葅
　　酬薛奉礼见寄
　　栖栖沧海一耕人诏遣江边作使君山顶雨余青到地涛头风起白连云诗成客见书墙和药熟僧来就鼎分珍重来章相借问芳名未识已曽闻
　　酬卢汀諌议
　　粟如流水帛如山依念仓边语笑间篇什纵横文案少亲朋撩乱吏人闲杯觞引满从衣湿墙壁书多任手顽遥贺来年二三月防衣先辈过春关
　　酬万年张郎中见寄
　　贡籍常同府周行今一时谏曹诚已忝京邑岂相宜黒髪年来尽沧江归去迟何时得携手林下静吟诗
　　酬光禄田卿六韵见寄
　　以病辞朝谒迂疎种药翁心弥【一作唯】念鱼鸟诏遣理兵戎绕戸旌旗影吹人鼓角风云晴嵩岳顶树老陜城宫莅职才微薄归山路未通名卿诗句峭诮我在关东
　　酬杨汝士尚书喜人移居
　　未得沧江外衰残读药书圣朝优上秩仁里许闲居树对枝相接泉同井不疎酬章深自鄙欲寄复踌蹰
　　酬田卿书斋即事见寄
　　幽斋琴思静晩下紫宸朝旧隠同溪逺周行隔品遥深槐蝉喞喞疎竹雨萧萧不是相寻懒烦君举酒瓢
　　酬张籍司业见寄
　　日日在心中青山青桂丛髙人多爱静归路亦应同罢吏方无病因僧欲解空新诗劳见问吟对【一作向】竹间风
　　谢汾州田大夫寄茸氊卜萄
　　筐封紫卜萄筒巻白茸毛卧暖身应健含消【一作清】齿免劳衾衣疎不称梨栗鄙难髙晓起题诗报寒澌满笔毫
　　牧杭州谢李太尉徳裕
　　皇恩特许拜杭坛欲谢旌旄去就难偷拟白头瞻画防四神俱散髪毛寒
　　杏园宴上谢座主
　　得陪桃李植芳丛别感生成太昊功今日无言春雨后似含冷涕谢东风
　　谢韬光上人
　　上方清净无因住唯愿他生得住持只恐无生复无我不知何处更逢师
　　谢秦校书与无可上人见访
　　道同无宿约三伏自从容窻豁山侵座扇揺风下松客吟多绕竹僧饭只凭钟向晩分归路莓苔行迹重
　　喜胡遇至
　　穷居稀出入门戸满尘埃病少闲人问贫唯宻友来茅斋从扫破药酒遣生开多事经时别还愁不宿回就林烧嫩笋绕树拣香梅相对题新什迟成举罸杯
　　喜贾岛至
　　布囊悬蹇驴千里到贫居饮酒谁堪伴留诗自与书爱眠知不醉省语似相疎军吏衣裳窄还应暗笑余
　　喜喻鳬至
　　欲出心还懒闲吟绕寝牀道书虫食尽酒律客偷将愁至为多病贫来减得狂见君何所似如热得清凉
　　喜雍陶秋夜访宿
　　晓立侍炉烟夜归蓬荜眠露华明菊上萤影灭灯前清漏和碪叠栖禽与叶连髙人来此宿为似在山巅
　　喜贾岛中访宿
　　雨里难逢客闲吟不复眠虫声秋并起林色夜相连爱酒此生里趋朝未老前终须携手去沧海棹鱼船
　　喜马戴冬夜见过期无可不至
　　客来初夜里药酒自开封老渐多归思贫惟长病容苦寒灯焰细近晓鼓【一作漏】声重僧可还相舍深居闭古松
　　其二
　　内殿臣相命开罇话旧时夜钟催鸟絶积雪阻僧期林静寒声逺天隂曙色迟今宵复何夕鸣佩坐难随
　　访僧法通不遇
　　访师师不遇礼佛佛无言依旧将烦恼黄昏入宅门
　　夜期友生不至
　　忍寒停饭【一作酒】待君来酒作凌凘【一作冬凌】火作灰半夜出门重立望月明先自下髙台
　　寻僧不遇
　　入门愁自散不假见僧翁花落煎茶水松生醒酒风拂牀寻古画拔刺看新丛别有游人见多疑住此中




　　姚少监诗集巻九
　　钦定四库全书
　　姚少监诗集巻十
　　唐　姚合　撰
　　花木鸟兽器用哀挽杂咏五十七首
　　和李补阙曲江看莲花
　　露荷迎曙发灼灼复田田乍见神应骇频来眼尚颠光凝珠有蔕焰起火无烟粉腻黄丝蘂心重碧玉钱日浮秋转丽洒晩弥鲜醉艶酣千朶愁红思一川緑茎扶萼正翠菂满房圆淡晕还殊众繁英得自然髙名犹不厌上客去争先景逸倾芳酒懐浓习防牋海霞寜有态蜀锦不成妍客至应消病僧来欲破禅晓多临水立夜只傍隄眠金似眀沙渚灯疑宿浦船风惊丛乍宻鱼戏影防偏秾彩烧晴雾殷姿缬碧泉画工投粉笔宫女弃花钿鸟恋惊难起蜂偷困不前绕行香烂漫折赠意缠绵谁计江南曲风流合管
　　和王郎中召看牡丹
　　葩叠萼相重烧栏复照空妍姿朝景里醉艳晚烟中乍怪霞临砌还疑烛出笼绕行惊地赤移坐觉衣红殷丽开繁朶香浓发防丛裁绡样岂似染茜色寜同嫩畏人看损鲜愁日炙融婵娟涵宿露烂漫抵春风縦赏襟情合闲吟景思通客来归尽懒莺恋语无穷万物珍那比千金买不充如今难更有縦有在仙宫
　　咏南池嘉莲
　　芙蓉池里叶田田一本双花出碧泉浓澹共妍香各散东西分艳蒂相连自知政术无他异縦是祯祥亦偶然四野人闻皆尽喜争来入郭看嘉莲
　　种苇
　　欲种数茎苇出门来往频近坡收本土选地问幽人静看唯思长初移未觉匀坐中防竹客将去更逡巡
　　采松花
　　拟服松花无处学嵩阳道士忽相教今朝试上髙枝采不觉倾翻仙鹤巢
　　咏新菊
　　黄金色未足摘取且尝新【一作新尝】若待重阳日何曽异众人【一作香】
　　杨栁枝词五首
　　黄金丝挂粉墙头动似颠狂静似愁逰客见时心自醉无因得见谢家楼
　　叶叶如眉翠色浓黄莺偏恋语従容桥边陌上无人识雨湿烟和思万重
　　江上东西离别饶旧条折尽折新条亦知春色人将去犹胜狂风取次飘
　　二月杨花触处飞悠悠漠漠自东西谢家咏雪徒相比吹落庭前便作泥
　　江亭杨栁折还垂月照深黄几树丝见说隋隄枯已尽年年行客怪春迟
　　郡中冬夜闻蛩
　　秋蛩声尚在切切起苍苔久是忘情者今还有事来防霜风稍静圆月雾初开此思谁能遣应须执酒杯
　　闻新蝉寄李余
　　年年六月蝉应到每到闻时骨欲惊今日槐花还似发却愁听尽更无声
　　闻蝉寄贾岛
　　未秋吟便苦半咽半随风禅客心应乱愁人耳愿聋【一作禅客闻心乱愁人愿耳聋】雨晴烟【一作髙】树里日晩古城中远思应难尽谁当与我同
　　题鹤雏
　　羽毛生未足【一作齐】嶛峭丑于鸡夜【一作毎】夜穿笼出衣砧上栖
　　咏莺
　　春来深谷雪方消莺别寒林傍翠条到处为怜烟景好隔帘多爱语声娇不同蜀魄啼残月唯逐天鸡啭诘朝少妇聴时思旧曲玉楼従此动云韶
　　老马
　　卧来扶不起唯向主人嘶惆怅东郊道秋来雨作泥
　　咏镜
　　铸为眀镜絶尘埃翡翠牕前挂玉台绣带共寻龙口出菱花争向匣中开孤光常见鸾踪在分处还因鹊影回好是照身宜谢女嫦娥飞向月宫来
　　咏破屏风
　　时人嫌古画倚壁不曽收露滴胶山防风吹绢海秋残云飞屋里片水落牀头尚胜凡花鸟君能补缀不
　　古碑
　　荒田一片石文字满青苔不是逢闲客何人肯读来
　　拾得古砚
　　僻性爱古物终嵗求不获昨朝得古砚黄河滩之侧念此黄河中应有昔人宅宅亦作流水斯砚未变易波澜所激触背面生罅隙质状朴且丑今人作不得捧持且惊叹不敢施笔墨或恐先圣人尝用修六籍置之洁净室一日三磨拭大喜豪贵嫌久长得保惜
　　裴大夫见过
　　湖南谯国尽英髦心事相期节义髙解下佩刀无所惜新闻天子付三刀
　　谢韬光上人赠百龄藤杖
　　衰病近来行少力光公乞我百龄藤闲来杖此向何处过水縁山只访僧
　　咏贵逰
　　贵游多爱向春深到处香凝数里尘红杏花开连锦幛緑杨隂合拂朱轮凤凰尊畔飞金盏丝竹声中醉玉人日暮垂鞭共归去西园宾客附龙麟
　　穷边词二首
　　将军作镇古汧洲水腻山春节气柔清夜满城丝管散行人不信是边头
　　箭利弓调四镇兵蕃人不敢近东行沿边千里浑无事唯见平安火入城
　　剑气词三首
　　圣朝能用将破敌速如神掉劔龙纒臂开旗火满身积尸川有岸流血野无尘今日当塲舞【一作须】应知是战人昼【一作夜】渡黄河水将军险用师雪光【一作声】偏着甲风力不禁旗阵变龙蛇活军雄鼓角知今朝重起舞记得战酣时
　　破虏行千里三军意气麤展旗遮日黑驱马饮【一作踏】河枯邻境求兵畧皇恩索阵图元和太平乐自古恐应无
　　従军乐二首
　　毎日防兵籍经年别酒徒眼疼长不校肺病且还无僮仆惊衣窄亲情觉语麤几时得归去依旧作山夫朝朝十指痛唯署防兵符贫贱依前在颠狂一半无身惭山友弃胆赖酒杯扶谁道従军乐年来镊白须
　　敬宗皇帝挽词三首
　　従谏停东幸垂衣寳厯昌汉昭登位少周代卜年长防仗三清路麻衣万国防宫今一闭终古柏苍苍晩色啓重扉旌旗路渐移荆山鼎成日湘浦竹斑时臣子终身感山园七月期金茎看尚在承露复何为紫陌起仙飚川原共寂寥灵輴万国防仪殿百神朝漏滴秋风路笳吟灞水桥防臣空感咽踊絶觉天遥
　　文宗皇帝挽词三首
　　垂拱开成化愔愔雅乐全千官方就日四海忽无天尧舜非传子殷周但卜年圣功青史外刋石在陵前代以无为理车书万国同继兄还付弟授圣悉推公云雾疑无日笳箫别起风金茎难复见寒露落空中龙归攀不得髯在侍臣边彻奠新阡起登山吉従全闗河佳气散夷夏哭声连寂寞宫闭朝昏千万年
　　庄恪太子挽词二首
　　晓漏啓严城宫臣缟素行灵仪先卤簿新諡在铭旌云晦郊原色风连霰雪声凄凉望苑路春草即应生寒日青宫闭堂渭水滨华夷牋乍絶凶吉礼空新薤露歌连哭泉扉夜作晨吹笙今一去千古在逡巡
　　哭费拾遗征君
　　服儒师道防粝食卧中林谁识先生事无身是本心空山流水远故国白云深日夕谁来哭唯应猨鸟吟
　　哭砚山孙道士
　　脩短皆由命暗懐师出尘岂知修道者难免不亡身永秘黄庭诀髙悬漉酒巾可怜白犬子闲吠远行人
　　哭贾岛二首
　　白日西边没沧波东去流名虽千古在身已一生休岂料文章远那知瑞草秋曽闻有书劔应是别人收杳杳黄泉下嗟君向此行有名传后世无子过今生新墓松三尺空堦月二更従今旧诗巻人觅写应争杨给事师臯哭亡爱姬英英窃闻诗人多赋因而继和
　　真珠为土玉为尘未识遥闻鼻亦辛天上还应收至寳世闲难得是佳人朱丝自防虚银烛红粉潜销冷绣裀见说防情唯有酒夕阳对酒更伤神
　　喜览泾州卢侍御诗巻
　　新诗十九首丽【一作髙】格出青防得处神应骇成时力尽停正愁闻更喜沉醉见还醒自是天才健非闗笔砚灵
　　喜览裴中丞诗巻
　　新诗盈道路清韵似敲金调格江山峻功夫日月深蜀牋方入写越客始消吟后辈难知处朝朝枉用心
　　心懐霜
　　欲识为诗苦秋霜若在心神清方耿耿气肃觉沈沈皓素中方委严凝得更深依稀轻夕渚髣髴在寒林思劲凄孤韵声酸激冷吟还如饮氷士励节望知音
　　聴僧云端讲经
　　无生深防诚难解唯是师言得正真远近持斋来谛聴酒坊鱼市尽无人
　　腊日猎
　　健天结束执旌旗晓渡长江自合围野外狐狸搜得尽天边鸿雁射来稀苍鹰落日饥唯急白马平川走似飞蜡节畋逰非为已莫惊刺史夜深师
　　闻魏州贼破
　　生灵苏息到元和上将功成自执戈烟雾扫开尊北岳蛟龙斩防净南河旗回海眼军容壮兵合天心杀气多从此四方无一事朝朝雨露是恩波【南一作黄】
　　下第
　　枉为乡里举射鹄艺浑踈归路羞人问春城赁舎居闭门辞杂客开箧读生书以此投【一作求】知已还因胜自余
　　得舎弟书
　　亲戚多离散三年独在城贫居深穏卧【一作睡】妙防契荘生舍弟有书至异乡无地行悲欢相并起何处说心情
　　病僧
　　三年病不出苔藓满藤鞋倚壁看经坐闻钟吃药斋茶烟熏杀竹檐雨滴穿堦无暇频相访秋风【一作来】寂寞懐
　　成名后留别从兄
　　一辞山舍废躬耕无事悠悠住帝城为客衣裳多不穏和人诗句固难精防年秋赋唯知病昨日春闱偶有名却出闗东悲复喜归防弟妹别仁兄
　　佛舍见胡子有嘲
　　明明复夜夜胡子即成翁唯是真知性不来生灭中太尉李徳裕自城外拜辞后归弊居瞻望音徽即书一絶寄上
　　千骑红旗不可攀水头独立暮方还家人怪我浑如病罇酒休倾笔砚闲
　　姚少监诗集跋
　　唐书载合于姚崇传中甚畧余按合乃宰相崇之曽孙未详其字元和十一年李逢吉知举进士调武功主簿世号姚武功又为富平万年尉寳应中歴监察殿中御史户部员外郎出荆杭二州刺史为户刑二部郎中谏议大夫给事中陜虢观察使开成末终秘书监与马戴费冠卿殷尧藩张籍逰喜采僧诗如清教云香连云舍像云容云木末上眀星荆州僧云犬熟防隣房吟之不辍李频师之方英哭之云入室防人为弟子为儒是处哭先生仰止极矣隠湖毛晋识
　　天启丁夘余梓极集乃姚武功取王维至戴叔伦二十余人诗百首曰此诗家射雕手也遂愿购其本集卒不可得偶阅缁林法语见移花兼蝶至买石得云饶十字叱谓禅悟后语既读主客图方知出武功手继従纪事又读一日看除目终年损道心岂食烟火人能道只字广搜博访十有余年真所谓求之不得寤寐思服也迨崇祯壬午秋忽従饧笼中获此本凡十巻盖吾宗图记印抄宋刻岂武功有灵锡我百朋耶撃节欣赏三日夜急授诸梓未知海内亦有如饥如渇如余者否但未及招与公于临顿里中亦用率更笔法与浪仙长吉嫓美洵一恨事晋又识
　　此浙本也川本编次稍异余向藏宋治平四年王頥石刻武功县中诗三十首诠次不同县去京城远【一】方拙天然性【二】防官如马足【三】县僻仍寥落【四】簿书多不防【五】晓钟惊睡觉【六】自下青山路【七】性踈尝爱卧【八】日出方能起【九】客至皆相笑【十】一日看除目【十一】作吏荒城里【十二】谁念东山客【十三】隣里皆相爱【十四】穷达天应与【十五】闭门风雨里【十六】朝朝眉不展【十七】簿籍谁能问【十八】腥羶都不食【十九】宦名浑不计【二十】假日都无事【廿一】一官无限日【廿二】朝朝门不闭【廿三】欲依循循术【廿四】漫作容身计【廿五】主印三年坐【廿六】长忆青山下【廿七】自知狂僻性【廿八】作吏浑无思【廿九】门外青山路【三十】其字句差池夹注行间石本今已失去每咏表圣亡书久似忆良朋之句为之然晋又识
　　予梓姚少监集十巻既成又阅唐文粹得新昌里一篇又阅乐府诗集得出塞一篇深嘅逸诗不知凡防因附载副叶新昌里旧客常乐坊井泉浊而咸新居新昌里井泉清而甘僮仆惯苦饮食美翻憎嫌朝朝忍饥行戚戚如难堪中下无正性所习便淫耽一染不可变甚于茜与蓝近贫日益亷近富日益贪以此当自警慎勿信邪谗出塞碛路三千里黄云覆草平战须移死地军讳杀降兵印马秋遮虏蒸沙夜筑城故乡归未得都尉欠功名晋又识














　　姚少监诗集巻十
