　　钦定四库全书　　　　集部二
　　寒山子诗集　　　　　别集类一【唐】
　　提要
　　【臣】等谨案寒山子诗集二巻案寒山子贞观中天台广兴县僧居于寒岩时还往国清寺丰干拾得则皆国清守寺僧世传台州刺史闾邱允遇三僧事踪迹甚怪盖莫得而考证也其诗相传即允令寺僧道翘寻寒平日于竹木石壁上及人家防壁所书得三百余首又取拾得土地堂壁上所书偈言并纂成巻丰干则仅存房中壁上诗二首允自为之序宋时又名三隠集见淳熙五十六年沙门道南所作记中唐书艺文志载寒山诗入释家类作七巻今本并为一巻以拾得丰干诗别为一巻附之则民新安吴明春所校刻也王士祯居易録云寒山诗诗家每称其鹦鹉花间弄琵琶月下弹长歌三月响短舞万人防谓其有唐调【案此明江盈科雪涛评语士祯引之寒山子即唐人盈科以为有唐调盖偶未考其时代谨附订如此】其诗有工语有率语有庄语有谐语至云不烦郑氏笺岂待毛公解又似儒生语大抵佛语菩萨语也今观所作皆信手拈弄全作禅门偈语不可复以诗格绳之而机趣横溢多足以资劝戒且专集传自唐时行世已久今仍着之于録以释氏文字之一种焉又案太平广记引仙传拾遗曰寒山子者不知其名氏大厯中隠居天台屏屏山其山深防当暑有雪亦名寒岩因自号寒山子好为诗每得一篇一句辄题于树间石上有好事者从而録之凡三百余篇多述山林幽隠之兴或讥讽时态能警励流俗桐栢徴君徐灵府府而集之分为三巻行于人间云云则寒山子又为中唐仙人与闾邱允事又异无从深考姑就文论文可矣乾隆四十六年三月恭校上
　　总纂官【臣】纪昀【臣】陆锡熊【臣】孙士毅
　　总校官【臣】陆　费　墀












　　寒山诗集原序
　　朝议大夫使持节台州诸军事守刺史上柱国赐绯鱼袋闾丘撰
　　详夫寒山子者不知何许人也自古老见之皆谓贫人风狂之士隠居天台唐兴县西七十里号为寒岩每于兹地时还国清寺寺有拾得知食堂寻常收贮余残菜滓于竹筒内寒山若来即负而去或长廊徐行叫唤快活独言独笑时僧遂毁骂打趂乃驻立抚掌呵呵大笑良久而去且状如贫子形貌枯悴一言一气理合其意沉而思之隠况道情凡所启言洞该嘿乃樗皮为布裘破木屐履地是故至人遯迹同类化物或长廊唱咏唯言咄哉咄哉三界轮回或于村墅与牧牛子而歌笑或逆或顺自乐其性非哲者安可识之矣顷受丹丘簿官临途之日乃萦头痛遂召医治转重乃遇一禅师名丰干言从天台山国清寺来特此相访乃命救疾师乃舒容而笑曰身居四大病从幻生若欲除之应须净水时乃持浄水上师师乃噀之须臾袪殄乃谓曰台州海岛岚毒到日必须保防乃问曰未审彼地当有何贤堪为师仰师曰见之不识识之不见若欲见之不得取相乃可见之寒山文殊遯迹国清拾得普贤状如贫子又似风狂或去或来在国清寺库院走使厨中着火言讫辞去乃进途至任台州不忘其事到任三日后亲徃寺院躬问禅宿果合师言乃令勘唐兴县有寒山拾得是否时县申称当县界西七十里内有一岩岩中古老见有贫士频往国清寺止宿寺库中有一行者名曰拾得乃特往礼拜到国清寺乃问寺众此寺先有丰干禅师院在何处并拾得寒山子见在何处时僧道翘答曰丰干禅师院在经藏后即今无人住得每有一虎时来此吼寒山拾得二人见在厨中僧引至丰干禅师院乃开房唯见虎迹乃问僧寳徳道翘禅师在日有何行业僧曰丰干在日惟攻舂米供养夜乃唱歌自乐遂至厨中灶前见二人向火大笑便礼拜二人连声喝自相把手呵呵大笑叫唤乃云丰干饶舌饶舌弥陀不识礼我何为僧徒奔集递相惊讶何故尊官礼二贫士时二人把手走出寺乃令逐之急走而去即归寒岩乃重问僧曰此二人肯止此寺否乃令覔访唤归寺安置乃归郡遂制浄衣二对香药等特送供养时二人更不返寺使乃就岩送上而见寒山子乃髙声喝曰贼贼退入岩穴乃云报汝诸人各各努力入穴而去其穴自合莫可追之其拾得迹沉无所乃令僧道翘寻其往日行状唯于竹木石壁书诗并村墅人家防壁上所书文句三百余首及拾得于土地堂壁上书言偈并纂集成巻栖心佛理幸逢道人乃为赞曰菩萨遯迹示同贫士独居寒山自乐其意貌悴形枯布裘止出言成章谛实至理凡人不测谓风狂子时来天台入国清寺徐歩长廊呵呵抚指或走或立喃喃独语所食厨中残饭菜滓吟偈悲哀僧俗咄捶都不动揺时人自耻作用自在凡愚难値即出一言顿袪尘累是故国清圗写仪轨永刼供养长为弟子昔居寒山时来兹地稽首文殊寒山之士南无普贤拾得定是聊申赞叹愿超生死
　　寒山诗集天台山国清禅寺三隠集记
　　丰干禅师唐贞观初居天台国清寺剪髪齐眉衣布裘人或问佛理止答随时二字常唱道乗虎出入众僧惊畏无谁语有寒山子拾得者亦不知其氏族时谓风狂子独与师相亲寒居止唐兴县西七十里寒岩以是得名拾因师至赤城道侧闻儿啼声问之云孤弃于此乃名拾得携至寺付库院后库僧灵熠令知食堂香灯忽登坐与佛像对盘而餐复于圣僧前呼曰小果熠告尊宿等易令厨内涤器常日斋毕澄滤残食菜滓以筒盛之寒来即负之而去寒容貌枯悴布襦零落以桦皮为曵大木屐时至寺或廊下徐行或厨内执爨或混处童牧或时叫噪望空嫚骂或云咄哉咄哉三界轮廻僧以杖逼逐即抚掌大笑一日问师古镜不磨如何照烛曰氷壶无影像猿猴探水月曰此是不照烛也更请师道曰万德不将来教我道什麽寒拾俱作礼师谓寒曰汝与我游五台即我同流若不与我去非我同流曰我不去师曰汝不是我同流寒问汝去五台作什麽曰我去礼文殊曰汝不是我同流师寻独入五台逢一老翁问莫是文殊否曰岂有二文殊及作礼忽不见后回天台而化寒因众僧炙茄以茄串打僧背一下僧回首寒持串云是什麽僧云这风颠汉寒示傍僧曰你道这个师僧费却多少盐醤赵州到天台行见牛迹寒曰上坐还识牛麽此是五百罗汉游山州曰既是罗汉为什麽作牛去寒曰苍天苍天州呵呵大笑寒曰笑作什麽州曰苍天苍天寒曰这小厮儿却有大人之作沩山来寺受戒与拾往松门夹道作虎吼三声沩无对寒曰自从灵山一别迄至于今还相记麽潙亦无对拾拈柱杖曰老兄唤这个作什麽沩又无对寒曰休休不用问它自从别后已三生作国王来总忘却也拾扫地寺主问姓个什麽住在何处拾置箒义手而立主罔测寒捶胷曰苍天苍天拾问汝作什麽寒曰岂不见道东家人死西家助哀因作舞笑哭而出又于庄舎牧牛歌咏叫天曰我有一珠埋在隂中无人别者众僧说戒拾驱牛至倚门抚掌微笑曰悠悠哉聚头作相这个如何僧怒呵云下人风狂破我说戒拾笑曰无嗔即是戒心浄即出家我性与汝合一切法无差驱牛出乃呼前世僧名牛即应声而过复曰前生不持戒人面而畜心汝今招此咎怨恨于何人佛力虽然大汝辜于佛恩防伽蓝神僧厨下食每每为鸟所耗拾杖抶之曰汝食不能护安能护伽蓝乎神附梦于合寺僧曰拾得打我诘旦说梦一一无差视神像果有所损惊异牒申郡县郡谓贤士遯迹菩萨应身号拾得贤士初闾丘将牧丹丘头疾医莫能愈遇禅师名丰干言自天台来谒使君告之病师曰身居四大病从幻生若欲除之应须净水索器咒水噀之立愈闾丘异之乞言示此去安危之兆师曰记谒文殊普贤此二菩萨见之不识识之不见若欲见之不得取相国清寺执爨涤器寒山拾得是也闾丘到任三日至国清问此寺有丰干禅师否寒山拾得复是何人僧道翘对曰丰干旧址在经藏后今阒无人矣寒山拾得尚处僧厨闾丘入师房止见虎迹复问在此作何行业翘曰唯事负舂供僧闲则讽咏入厨寻访寒拾见于灶前向火拊掌大笑闾丘致拜二人连声呵叱执手复大笑曰丰干饶舌饶舌弥陀不识礼我何为相携出松门自此不复入寺闾丘归郡送浄衣香药到岩寒髙声喝曰贼贼遂入岩石缝中且曰报汝诸人各各努力石缝忽合后有僧采薪南峰距寺东南二里遇一梵僧持锡入岩挑鎻子骨曰取寒拾舎利乃知入灭于此因号岩为寒岩闾丘俾道翘寻访遗迹于竹木石壁覩寒所书辞颂及村墅人家见丰干并拾亦有诗数十首题石壁间云按旧序二人呵叱自执手大笑闾丘归郡遗送衣药与夫挑鏁子骨等语乃知寒山不执闾丘手闾丘未尝至寒岩拾得亦出寺门二里许入灭今传所録误矣因笔及此以俟百世君子淳熈十六年嵗次已酉春十有九日住山禹穴沙门志南谨记













　　钦定四库全书
　　寒山诗集
　　重岩我卜居鸟道絶人迹庭际何所有白云抱幽石住兹凡防年屡见春冬易寄语钟鼎家虚名定何益山中何太冷自古非今年沓嶂常凝雪幽林每吐烟草生芒种后叶落立秋前此有沉迷客窥窥不见天岩前独静坐圆月当天耀万象影现中一轮本无照廓然神自清含虚洞妙因指见其月月是心枢要吾家好隠沦居处絶嚣尘践草成三径瞻云作四邻助歌声有鸟问法语无人今日娑婆树几年为一春琴书须自随禄位用何为投辇従贤妇巾车有孝儿风吹曝麦地水溢沃鱼池常念鹪鹩鸟安身在一枝弟兄同五郡父子本三州欲验飞鳬集须征白兎游灵瓜梦里受神橘座中收乡国何迢递同鱼寄水流鹦鹉宅西国虞罗捕得归美人朝夕弄出入在庭帏赐以金笼贮扄哉损羽衣不如鸿与鹄飖飏入云飞父母续经多田园不羡他妇摇机轧轧儿弄口防防拍手催花舞搘頥聴鸟歌谁当来叹贺樵客屡经过家住緑岩下庭芜更不芟新藤垂缭绕古石竪巉岩山菓狝猴摘池鱼白鹭衔仙书一两巻树下读喃喃嵗去换愁年春来物色鲜山花笑緑水岩树舞青烟蜂蝶自云乐禽鱼更可怜朋游情未已彻晓不能眠茅栋野人居门前车马踈林幽偏聚鸟溪阔本藏鱼山菓携儿摘皋田共妇锄家中何所有唯有一牀书登陟寒山道寒山路不穷溪长石磊磊涧濶草蒙蒙苔滑非闗雨松鸣不假风谁能超世虑共坐白云中六极常婴困九维徒自论有才遗草泽无艺闭蓬门日上岩犹暗烟消谷尚昏其中长者子个个总无裩璨璨卢家女旧来名莫愁贪乗摘花马乐傍采莲舟膝坐緑熊席身披青凤裘哀伤百年内不免归山丘独卧重岩下蒸云昼不消室中虽暡靉心里絶喧嚣梦去游金阙魂归度石桥抛除閙我者歴歴树间瓢春女容仪相将南陌陲看花愁日晚隠树怕风吹年少从傍来白马黄金羇何须久相弄儿家夫壻知羣女戏夕阳风来满路香缀裙金蛱蝶挿髻玉鸳鸯角婢红罗缜阉奴紫锦裳为观失道者鬓白心惶惶卜择幽居地天台更莫言猨啼谿雾冷岳色草门连竹叶覆松室开池引涧泉已甘休万事采蕨度残年徒劳说三史浪自看五经洎老检黄籍依然注白丁筮遭连蹇卦生主虚危星不及河邉树年年一度青止宿鸳鸯鸟一雄兼一雌衔花相共食刷羽每相随戏入烟霄里宿归沙岸湄自怜生乐处不夺凤凰池栋非吾宅青林是我家一生俄尔过万事莫言赊济渡不造筏漂沦为采花善根今未种何日见生芽吁嗟贫复病为人絶友亲罋里长无饭甑中屡生尘蓬庵不免雨漏榻劣容身莫怪今顦顇多愁定损人以我栖迟处幽深难可论无风萝自动不雾竹长昏涧水缘谁咽山云忽自屯午时庵内坐始觉日头暾去年春鸟鸣此时思弟兄今年秋菊烂此时思发生绿水千肠咽黄云四面平哀哉百年内肠断忆咸京徒闭蓬门坐频经嵗月迁唯闻人作不见鹤成仙念此那堪说随缘须自怜廻看郊郭外古墓犂为田自在白云闲从来非买山下危须策杖上险捉藤攀涧畔松常翠谿邉石自斑友朋虽阻絶春至鸟闗闗自乐平生道烟萝石洞间野情多放旷长伴白云闲有路不通世无心孰可攀石牀孤夜坐圎月上寒山时人寻云路云路杳无踪山髙多崄峻涧濶少玲珑碧嶂前兼后白云西复东欲知云路处云路在虚空今日岩前坐坐久烟云收一道清谿冷千寻碧嶂头白云朝影静明月夜光浮身上无尘垢心中那更忧寒山唯白云寂寂絶埃尘草座山家有孤灯明月轮石牀临碧沼虎鹿每为邻自羡幽居乐长为象外人可笑寒山道而无车马踪联谿难记曲疉嶂不知重泣露千般草吟风一様松此时迷径处形问影何从欲得安身处寒山可长保微风吹幽松近聴声愈好下有斑白人喃喃读黄老十年归不得忘却来时道人问寒山道寒山路不通夏天氷未释日出雾朦胧似我何由届与君心不同君心若似我还得到其中驱马度荒城荒城重客情髙低旧雉堞大小古坟茔自振孤蓬影长凝拱木声所嗟皆俗骨仙史更无名玉堂挂珠帘中有婵娟子其貌胜神仙容华若桃李东家春雾合西舎秋风起更过三十年还成甘蔗滓四时无止息年去又年来万物有代谢九天无朽摧东明又西暗花落复花开唯有黄泉客防防去不廻有一餐霞子其居讳俗游论时实萧爽在夏亦如秋幽涧常沥沥髙松风飕飕其中半日坐忘却百年愁妾家邯郸住歌声亦抑扬赖我安隠处此曲旧来长既醉莫言归留连日未央儿家寝宿处绣被满银牀快榜三翼舟善乗千里马莫能造我家谓言最幽野岩穴深嶂中云雷竟日下自非孔丘公无能相救者白云髙嵯峨绿水荡潭波此处闻渔父时时鼓棹歌声声不可聴令我愁思多谁谓雀无角其如穿屋何极目兮长望白云四茫茫鸱鸦饱腲腇鸾凤饥徬徨骏马放石碛蹇驴能至堂天髙不可问鹪鹩在沧浪黙黙永无言后生何所述隠居在林薮智境何由出枯槁非坚卫风霜成夭疾土牛耕石田未有得稻日山客心悄悄常嗟嵗序迁辛勤采芝术捜斥讵成仙庭廓云初巻林明月正圆不归何所为桂树相留连白拂旃檀柄馨香竟日闻柔和如巻雾摇曳似行云礼奉宜当暑髙提复袪尘时时方丈内将用指迷人层层山水秀烟霞鎻翠微岚拂纱巾湿露霑蓑草衣足蹑游方履手执古藤枝更观尘世外梦境复何为田家避暑月斗酒共谁欢杂杂排山菓疎疎围酒罇芦莦将代席蕉叶且充盘醉后搘頥坐须弥小弹丸杳杳寒山道落落冷涧滨啾啾常有鸟寂寂更无人淅淅风吹面纷纷雪积身朝朝不见日嵗嵗不知春闻道愁难遣斯言谓不真昨朝始趂却今日又纒身月尽愁难尽年新愁更新谁知席帽下元是昔愁人三月蚕犹小女人来采花隔墙弄蝴蝶临水掷虾防罗袖盛梅子金鎞挑笋芽鬭论争物色此地是余家骝马瑚鞭驱驰洛阳道自怜美少年不信有衰老白髪防应生红顔岂长保但看北邙山个是蓬莱岛相唤采芙蓉可怜清江里游戏不觉暮屡见狂风起浪捧鸳鸯儿波摇鸂鶒子此时居舟楫浩荡情无巳垂柳暗如烟飞花飘似霰夫居离妇州妇住思夫县各在天一涯何时复相见寄语明月楼莫贮双飞燕出生三十年常游千万里行江青草合入塞红尘起链药空求仙读书兼咏史今日归寒山枕流兼洗耳鸟弄情不堪其时卧草庵樱桃红烁烁杨栁正毵毵旭日含青嶂晴云洗绿潭谁知出尘俗驭上寒山南昨日何悠悠塲中可怜许上为桃李径下作兰荪渚复有绮罗人舎中翠毛羽相逢欲相唤脉脉不能语我见世间人茫茫走路尘不知此中事将何为去津荣华能防日眷属片时亲纵有千斤金不如林下贫秉志不可巻须知我匪席浪迹山林中独卧盘陀石辩士来劝余速令受金璧凿墙植蓬蒿若此非有益忆昔过逢处人间逐胜游乐山登万仞爱水泛千舟送客琵琶谷携琴鹦鹉洲焉知松树下抱膝冷飕飕昨见河邉树摧残不可论二三余蘂卉千万斧斤痕霜剥萎黄叶波冲枯朽根生处当如此何用怨乾坤自见天台顶孤髙出众羣风揺松竹韵月现海潮频下望青山际谈有白云野情便山水本志慕道伦寒山栖隠处絶得杂人过时逢林内鸟相共唱山歌瑞草联谿谷老松枕嵯峨可观无事客憩歇在岩阿逈耸霄汉外云里路岧嶤瀑布千丈流如铺练一条下有栖心窟横安定命桥雄雄镇世界天台名独超盘陀石上坐谿涧冷凄凄静翫偏嘉丽虚岩防雾迷怡然憩歇处日斜树影低我自观心地莲花出淤泥隐士遁人间多向山中眠青萝疎麓麓碧洞响联联腾腾且安乐悠悠自清闲免有染世事心浄如白莲寒岩深更好无人行此道白云髙岫闲青嶂孤猨啸我更何所亲畅志自宜老形容寒暑迁心珠甚可保本志慕道伦道伦常获亲时逢社源客每接话禅宾谈月明夜探理日临晨万机俱泯迹方识本来人髙髙峯顶上四顾极无邉独坐无人知孤月照寒泉泉中本无月月自在青天吟此一曲歌歌中不是禅花上黄莺子间闗声可怜美人顔似玉对此弄鸣翫之能不足眷恋在龆年花飞鸟亦散洒泪春风前智者君抛我愚者我抛君非愚亦非智从此继相闻入夜歌明月侵晨舞白云焉能住口手端坐鬓纷纷惯居幽隐处乍向国清中时访丰干老仍来看拾公独回上寒岩无人话合同寻究无源水源穷水不穷寻思少年日游猎向平陵国使职非愿神仙未足称联翩骑白马喝兎放苍鹰不觉今流落皤皤谁见矜偃息深林下从生是农夫立身既质直出语无謟防保我不鉴璧信君方得珠焉能同泛灔极目波上鳬浪造凌霄阁虚登百尺楼养生仍夭命诵读讵封侯不用从黄口何须厌白头未能端似箭且莫曲如钩独坐常忽忽情懐何悠悠山腰云漫漫谷口风飕飕猨来树嫋嫋鸟入林啾啾时摧鬓飒飒嵗尽老惆惆寒山多幽竒登者皆怛慑月照水澄澄风吹草猎猎凋梅雪作花杌木云充叶触雨转仙灵非晴不可涉不见朝垂露日烁自消除人身亦如此阎浮是寄居愼莫因循过且令三毒袪菩萨即烦恼尽令无有余自古多少圣叮咛教自信人根性不等髙下有利钝真佛不肯认置力枉受困不知清浄心便是法王印我闻天台山山中有琪树永言欲攀上莫绕石桥路缘此生悲叹幸居将已暮今日观镜中飒飒鬓垂素寄语诸仁者复以何为懐达道见自性自性即如来天真元具足修证转差廻弃本却逐末只守一塲獃有鸟五色文栖桐食竹实徐动合和仪鸣中施礼律昨来何以至为吾暂时出傥闻歌声作舞欣今日何以长惆怅人生似朝菌那堪数十年新旧凋零尽以此思自哀哀情不可忍奈何当奈何脱体归山隐五岳俱成粉须弥一寸山大海一滴水吸入其心田生长菩提子徧葢天中天语汝慕道者慎莫绕十纒平野水寛濶丹丘连四明仙都最髙秀羣峰耸翠屏远逺望何极矹矹势相迎独标海隅外处处播嘉名千云万水间中有一闲士白日游青山夜归岩下睡倐尔过春秋寂然无尘累快哉何所依静若秋江水鹿生深林中饮水而食草伸脚树下眠可怜无烦恼系之在华堂肴饍极肥好终日不肯尝形容转枯槁庄子说送死天地为棺椁吾归此有时唯须一幡箔死将餧青蝇吊不劳白鹤饿着首阳山生防死亦乐天生百尺树剪作长条木可惜栋梁材抛之在幽谷年多心尚劲日久皮渐秃识者取将来犹堪拄马屋手笔太纵横身材极魁伟生为有限身死作无名自古如此多君今争奈何可来白云里教你紫芝歌两乗犊车蓦出路头戏一虿从旁来苦死欲求寄不载爽人情始载被沉累弹指不可论行恩却遭刺富儿多鞅掌触事难袛承仓米已赫赤不贷人斗升转懐钩距意买绢先拣绫若至临终日吊客有苍蝇白鹤衔苦花千里作一息欲往蓬莱山将此充粮食未达毛摧落离羣心惨恻却归旧来巢妻子不相识夫物有所用用之各有宜用之若失所一缺复一亏圆凿而方枘哀哉空尔为骅骝将捕防不及跛猫儿谁人长不死死事旧来均始忆八尺汉俄成一聚尘黄泉无晓日青草有时春行到伤心处松风愁杀人一向寒山坐淹留三十年昨来访亲友大半入黄泉渐灭如残烛长流似逝川今朝对孤影不觉泪双悬可怜好丈夫身体极棱棱春秋未三十才艺百般能金羇逐侠客玉馔集良朋唯有一般恶不传无尽灯桃花欲经夏风月催不待访覔汉时人能无一个在朝朝花迁落嵗嵗人移改今日扬尘处昔时为大海洛阳多女儿春日逞华丽共折路旁花各持挿髙髻髻髙花匼匝人见皆睥睨别求醦醦怜将归见夫壻浩浩黄河水东流长不息悠悠不见清人人寿有极茍欲乗白云曷由生羽翼唯当鬓皤时行住须努力去家一万里提劔击匈奴得利渠即死失利汝即殂渠命既不惜汝命有何辜教你百胜术不贪为上谟恶趣甚茫茫防防无日光人间八百嵗未抵半宵长此等诸痴子论情甚可伤劝君求出离认取法中王天髙髙不穷地厚厚无极动物在其中凭兹造化力争头覔饱暖作计相噉食因果都未详育儿问乳色贤士不贪婪痴人好鑪冶麦地占他家竹园皆我者努防覔钱财切齿驱奴马须看郭门外垒垒松栢下有人把椿树唤作白旃檀学道多沙数防个得泥丸弃金却担草谩他亦自谩似聚沙一处成团也大难蒸沙拟作饭临渇始掘井用力磨碌砖那堪将作镜佛说原平等总有眞如性但自审思量不用闲争竞或有行人才艺过周孔见罢头兀兀看时身侗侗绳牵未肯行锥刺犹不动恰似羊公鹤可怜生懂懵书判全非弱嫌身不得官铨曹被抝折洗垢覔疮瘢必也闗天命今年更试看盲儿射雀目偶中亦非难吁嗟浊滥处罗刹共贤人谓是荒流类焉知道不亲假狮子势诈妄却称眞铅矿入鑪冶方知金不精富贵亲疎聚只为多钱米贫贱骨肉离非闗少兄弟急须归去来招贤阁未启浪行朱雀街踏破皮鞋底新谷尚未熟旧谷今已无就贷一斗许门外立踟蹰夫出教问妇妇出遣问夫悭惜不救乏财多为累愚大有好笑事畧陈三五个张公富奢华孟子贫轗轲只取侏儒饱不怜方朔饿巴歌唱者多白雪无人和雍容美少年博览诸经史尽号曰先生皆称为学士未能得官职不解秉耒耜冬披破衣衫葢是书误已昨夜梦还乡见妇机中织驻梭若有思擎梭似无力呼之回靣视况复不相识应是别多年鬓毛非旧色人生不满百常懐千载忧自身病始可又为子孙愁下视禾根土上看桑树头秤槌落东海到底始知休董郎年少时出入帝京里衫作嫩鵞黄容仪相似常骑踏雪马拂拂红尘起观者满路旁个是谁家子个是谁家子为人大被憎痴心常愤愤肉眼醉瞢瞢见佛不礼佛逢僧不施僧唯知打大脔除此百无能自有悭惜人我非悭惜軰衣单为舞穿酒尽缘歌啐常取一腹饱莫令两脚儽蓬蒿鑚髑髅此日君应悔出身既扰扰世事非一状未能舍流俗所以相追访昨吊徐五死今送刘三塟日日不得闲为此心凄怆有乐且须乐时哉不可失虽云一百年岂满三万日寄世是须防论钱莫啾唧孝经末后篇委曲陈情毕有人畏白首不肯舍朱绂采药空求仙根苗乱挑掘数年无效验痴意瞠怫郁猎师披袈裟元非汝使物昔时可可贫今日最贫冻作事不谐和触途成倥偬行泥屡脚屈坐社频腹痛失却斑猫儿老防围饭罋精神殊爽爽形貌极堂堂能射穿七札读书览五行经眠虎头枕昔坐象牙牀若无阿堵物不啻冷如霜客叹寒山子君诗无道理吾观乎古人贫贱不为耻应之笑此言谈何疎濶矣愿君似今日钱是急事尔一瓶铸金成一瓶埏泥出二瓶任君看那个瓶牢实欲知瓶有二须知业非一将此验生因修行在今日怜底众生病餐尝略不厌蒸豚揾蒜酱炙鸭防椒盐去骨鲜鱼脍兼皮熟肉燖不知他命苦只取自家甜我见谩人汉如篮盛水走一气将归家篮里何曾有我见被人谩一似园中韭日日被人伤天生还自有养子不经师不及都亭防何曾见好人岂闻长者语为染在薫莸应须择朋侣五月贩鲜鱼莫教人笑汝死生原有命富贵本在天此是古人语吾今非谬传聪明好短命痴騃却长年钝物丰财寳惺惺汉无钱国以人为本犹如树因地地厚树扶疎地薄树顦顇不得露其根枝枯子先坠决陂以取鱼是求一期利如许多寳贝海中乗壊舸前头失却桅后面又无柂宛转任风吹髙低随浪簸如何得到岸努力莫端坐人生在尘防恰似盘中虫终日行绕绕不离其盆中神仙不可比烦恼计无穷嵗月如流水须防作老翁传语诸公子聴说石齐奴僮仆八百人水碓三千区舍下养鱼鸟楼上吹笙竽伸头临白刃痴心为绿珠我见黄河水凡经防度清水流如急箭人世若浮萍痴属根本业无明烦恼坑轮廻防许刼只为造迷盲二仪既开辟人乃居其中迷汝即吐雾醒汝即吹风惜汝即富贵夺汝即贫穷碌碌羣汉子万事由天公无衣自访覔莫共狐谋裘无食自采取莫共羊谋羞借皮兼借肉懐叹复懐愁皆缘义失所衣食常不周寄语食肉汉食时无逗遛今生过去种未来今日修只取今日美不畏来生忧老防入饭罋虽饱难出头尝闻汉武帝爰及秦始皇俱好神仙术延年竟不长金台既摧折沙丘遂灭亡茂陵与骊岳今日草茫茫君看叶里花能得防时好今日畏人攀明朝待谁扫可怜娇艶情年多转成老将世比于花红顔岂长保纵你居犀角饶君带虎睛桃枝折作酱蒜殻取为璎暖腹茱茰酒空心枸杞羮终归不免死浪自覔长生俊杰马上郎挥鞭指緑杨谓言无死日终不作梯航四运花自好一朝成萎黄醍醐与石蜜至死不能尝一为书劔客三遇圣明君东守文不赏西征武不勲学文兼学武学武兼学文今日既老矣余生不足云少年何所愁愁见鬓毛白白更何所愁愁见日逼廹移向东岱居配守北邙宅何忍出此言此言伤老客竟日长如醉流年不暂停埋着蓬蒿下晓日何防骨肉消散尽魂魄几凋零遮莫齩鐡口无因读老经乗兹朽木船采彼纴婆子行至大海中波涛复不止唯赍一宿粮去岸三千里烦恼从何生愁哉缘苦起欲识生死譬且将氷水比水结即成氷氷消返成水巳死必应生出生还复死氷水不相伤生死还双美不须攻人恶不须伐巳善行之则可行巻之则可巻禄厚忧责大言深虑交浅闻兹若念兹小儿当自见富儿防髙堂华灯何炜煌此时无烛者心愿处其旁不意遭排遣还归暗处藏益人明讵损顿讶惜余光世有聪明士救苦探幽文三端自孤立六艺越诸君神气卓然异精彩超众羣不识个中意逐境乱纷纷满巻才子诗溢壶圣人酒行爱观牛犊坐不离左右霜露入茅檐月华明罋牖此时吸两瓯吟诗两三首施家有两儿以艺干齐楚文武各自备托身为得所孟公问其术我子亲教汝秦卫两不成失时成龃龉少小帯经锄本将兄共居缘遭他軰贵剰被自妻疎抛絶红尘境常游好阅书谁惜一斗水活取辙中鱼变化计无穷生死竟不止三途鸟雀身五岳龙鱼已世浊作防羺时清为騄駬前廻是富儿今度成贫士个是何措大时来省南院年可三十余曾经四五选囊里无青蚨箧中有黄巻行到食店前不敢暂回面之子何惶惶卜居须自审南方瘴疠多北地风霜甚荒陬不可居毒川难可饮魂兮归去来食我家园葚人以身为本本以心为柄本在心莫邪心邪防本命未能免此殃何言嬾照镜不念金刚经却令菩萨病夕阳下西山草木光复有朦胧处松萝相连接此中多伏虎见我奋迅鬛手中无寸刃争不惧慑慑他贤君即受不贤君莫与君贤他见容不贤他亦拒怜善矜不能仁徒方得所劝逐子张言抛却卜商语俗薄真成薄人心个不同殷翁笑栁老柳老笑殷翁何故两相笑俱行譣诐中装车竞嵽嵲翻载各泷涷人生一百年佛说十二部慈悲如野鹿瞠怒似家狗家狗赶不去野鹿常好走欲服狝猴心须聴狮子吼教汝数般事思贤知我贤极贫忍卖屋才富须买田空腹不得走枕头须莫眠此言期共见挂在日东邉有树先林生计年逾一倍根遭陵谷变叶被风霜改咸笑外凋零不怜内文彩皮肤脱落尽唯有眞实在可贵天然物独立无伴侣覔他不可见出入无门户促之在方寸延之一切处你若不信受相逢不相遇一自遯寒山养命餐山菓平生何所忧此世随缘过日月如逝川光隂石中火任你天地移我畅岩中坐报汝修道者进求虚劳神人有精灵物无字复无文呼时歴歴应隐处不居存叮咛善保防勿令有防痕笑我田舍儿头颊底絷湿巾子不曽髙腰帯长时急非是不及时无钱趂不及一日有钱财浮图顶上立从生不往来至死无仁义言既有枝叶心懐便譣诐若其闻小道缘此生大伪诈説造云梯削之成棘刺摧残荒草庐其中烟火蔚借问羣小儿生来凡防日门外有三车迎之不肯出饱食腹膨脝个是痴顽物有身与无身是我复非我如此审思量迁延倚岩坐足间青草生顶上红尘随已见俗中人灵床施酒菓说食终不饱説衣不免寒饱吃须是饭着衣方免寒不解审思量只道求佛难廻心即是佛莫向外头看可畏三界轮念念未曾息才始似出头又却遭沉溺假使非非想葢缘多福力争似识真源一得即永得昨日游峰顶下窥千尺崖临危一株树风摆两枝开雨漂即零落日晒作尘埃嗟见此茂秀今为一聚灰大海水无邉鱼龙万万千递互相食噉冗冗痴肉团为心不了絶妄想起如烟性月澄澄朗廓尔照无邉三五痴后生作事不眞实未读十巻书强把雌黄笔将他儒行篇唤作盗贼律脱体似蝉防齩破他书帙常闻释迦佛先受燃灯记燃灯与释迦只论前后智前后体非殊异中无有异一佛一切佛心是如来地防缕闗前业莫诃今日身若言由家宅个是极痴人到头君作岂令男女贫皎然易解事作麽无精神可叹浮生人悠悠何日了朝朝无闲时年年不觉老总为求衣食令心生烦恼扰扰百千年去来三恶道我见世间人生而还复死昨朝犹二八壮气胷襟士如今七十过力困形顦顇恰似春日花朝开夜落尔自从出家后渐得养生趣伸缩四肢全勤聴六根具褐衣随春冬粝食供朝暮今日恳恳修愿与佛相遇世事何悠悠贪生未肯休研尽大地石何时得歇头四时凋变易八节急如流为报火宅主露地骑白牛元非隠逸士自号山林人仕鲁防帻帛且爱裹踈巾道有巢许操耻为尧舜臣狝猴罩帽子学人避风尘为人常吃用爱意须悭惜老去不自由渐被他催斥送向荒山头一生顾虚掷亡羊罢补牢失意终无极快哉混沌身不饭复不尿遭得谁鑚凿因之立九窍朝朝为衣食嵗嵗愁租调千个争一钱聚头亡命叫啼哭缘何事泪如珠子颗应当有别离复是遭防祸所为在贫穷未能了因果塜间瞻死尸六道不欣我妇女慵经织男夫懒耨田轻浮耽挟弹趾躧拈抹冻骨衣应急充肠食在先今谁念于汝苦痛哭苍天大有饥寒客生将兽鱼诛长存庙下石时笑路旁隅累日空思饭终冬不识襦唯赍一束草并带五升麸可笑五隂窟四蛇同苦居黒暗无明烛三毒递相驱伴党六个贼刼掠法财珠斩却魔军軰安泰湛如苏世有多事人广学诸知见不识本眞性与道转悬逺若能明实相岂用陈虚愿一念了自心开佛之知见寒山有裸防身白而头黒手把两巻书一道将一徳住不安釡灶行不赍粮裓常持智慧劔拟破烦恼贼余家有一窟窟中无一物净洁空堂堂光华明日日蔬食养微躯布裘遮幻质任你千圣现我有天真佛养女畏太多已生须训诱捺头遣小心鞭背令缄口未解乗机杼那堪事箕箒张婆语驴驹汝大不知毋可惜百年屋左倒右复倾墙壁分散尽木植乱差横甎瓦片片落朽烂不堪停任风吹蓦塌再卒难成水清澄澄莹彻底自然见心中无一事万境不能转心既不妄起永刼无改变若能如是知是知无背面众生不可説何意许颠邪面上两恶鸟心中三毒蛇是渠作障碍使你事烦拏髙举手弹指南无佛陀耶我见利智人观着便知意不假寻文字直入如来地心不逐诸缘意根不妄起心意不生时内外无余事凡读我诗者心中须防浄悭贪继日防謟曲登时正驱遣除恶业归依受真性今日得佛身急急如律令东家一老婆富来三五年昔日贫于我今笑我无钱渠笑我在后我笑渠在前相笑傥不止东邉复西邉生前太愚痴不为今日悟今日如许贫总是前生做今生又不修来生还如故両岸各无船渺应难度氐眼邹公妻邯郸杜生母二人同共老一种好面首昨日防客塲恶衣排在后只为着破裙吃他残防有酒相招饮有肉相呼吃黄泉前后人少壮须努力王带暂时华金钗非久饰张公与郑婆一去无消息我见东家女年可十有八西舍竞来问愿姻夫妻活烹羊煮众命聚头作媱杀含笑乐呵呵啼哭受殃决田舍多桑园牛犊满廐辙肯信有因果顽皮早晩裂眼看消磨尽当头各自活纸袴瓦作裩到头冻饿杀我见百十狗个个毛鬇鬡卧者乐自卧行者乐自行投之一块骨相与嘊喍争良由为骨少狗多分不平若人逢魅第一莫惊惧捺硬莫采渠呼名自当去烧香请佛力礼拜求僧助蚊子叮鐡牛无渠下觜处猪吃死人肉人吃死猪肠猪不嫌人臭人返道猪香猪死抛水内人死掘地藏彼此莫相吃莲花生沸汤不行真正道随邪号行婆口慙神佛少心懐嫉妬多背后噇鱼肉人前念佛陀如此修身处应难避奈何世有一等愚茫茫恰似驴还解人言语贪滛状若猪险歌难可测实语却成虚谁能共伊语令教莫此居有汉性傲慢名贪字不防一身无所解百事被他嫌死恶黄连苦生怜白蜜甜吃鱼犹未止食肉更无厌我今有一襦非罗复非绮借问作何色不红亦不紫夏天将作衫冬天将作被冬夏逓互用长年只者是贪人好聚财恰如枭爱子子大而食母财多还害已散之即福生聚之即起无财亦无祸鼓翼青云里天下防种人论时色数有贾婆如许夫黄老原无妇卫氏儿可怜钟家女极丑渠若向西行我便东邉走唝唝买鱼肉担归餧妻子何须杀他命将来活汝巳此非天堂縁纯是地狱滓徐六语破堆始知埋没理蹭蹬诸贫士饥寒成至极闲居好作诗札札用心力贱人言孰采劝君休叹息题安糊饼上乞狗也不吃贫驴欠一尺富狗剰三寸若分贫不平中半富与困始取驴饱足却令狗饥顿为汝熟思量令我也愁闷柳郎八十二蓝嫂一十八夫妻共百年相连情狡猾弄璋字防防掷瓦名婠妠屡见枯杨荑常遭青女杀赫赫谁垆肆其酒甚浓厚可怜髙幡帜极目平升斗何意讶不售其家多猛狗童子若来沽狗齩便是走我见一痴汉仍居三两妇养得八九儿总是随宜手丁戸是新差资财非旧有黄蘖作驴秋始知苦在后老翁娶少妇髪白妇不耐老婆嫁少夫面黄夫不爱老翁娶老婆一一无弃背少妇嫁少夫两两相怜态丈夫莫守困无钱须经纪养得一牸牛生得五犊子犊子又生儿积数无穷巳寄语陶朱公富与君相似世有一等流悠悠似木头出语无知解云我百不忧问道道不防问佛佛不求仔细推寻着茫然一塲愁城北仲家翁渠家多酒肉仲翁妇死时吊客满堂屋仲翁自身亡能无一人哭吃他杯脔者何太冷心腹下愚读我诗不解却嗤诮中庸读我诗思量云甚要上贤读我诗把着满面笑杨修见防妇一览便知妙我行经古坟泪尽嗟存殁冢破压黄肠棺穿露白骨欹斜有罋瓶掁拨无簪笏风至揽其中灰尘乱一人好头肚六艺尽皆通南见趂向北西见趂向东长漂如泛萍不息似飞蓬问是何等色姓贫名曰空是我有钱日恒为汝贷将汝今既饱暖见我不分张须忆汝欲得似我今承望有无更代事劝汝熟思量男儿大丈夫作事莫莽卤劲挺鐡石心直取菩提路邪路不用行行之枉辛苦不要求佛果识取心王主买肉血买鱼跳鱍鱍君身招罪累妻子成快活捷死渠家去他人谁敢遏一朝如破床两个当头脱读书岂免死读书岂免贫何似好识字识字胜他人丈夫不识字无处可安身黄连揾蒜酱忘计是苦辛可畏轮廻苦往复似翻尘蚁廵环未息六道乱纷纷改头换面孔不离旧时人速了黒暗狱无令心性昬时人见寒山各谓是风颠貌不起人目身唯布裘纒我语他不防他语我不言为报往来者可来向寒山我在村中住众推无比方昨日到城下仍被狗形相或嫌袴太窄或说衫少长撑却鹞子眼雀儿舞堂堂世有一般人不恶又不善不识主人翁随客处处转因循过时光浑是痴肉脔虽有一灵台如同客作汉余乡有一宅其宅无正主地生一寸草水垂一滴露火烧六个贼风吹黒云雨仔细寻本人布裹真珠尔城中蛾眉女珠佩何珊珊鹦鹉花前弄琵琶月下弹长歌三月响短舞万人看未必长如此芙蓉不耐寒欲向东岩去于今无量年昨来攀葛上半路因风烟径窄衣难进苔粘履不前住兹丹桂下且枕北云眠劝你休去来莫恼他阎老失脚入三途粉骨遭千长为地狱人永隔今生道勉你信余言识取衣中寳世间一等流诚堪与人笑出家弊巳身诳俗将为道虽着离尘衣衣中多养蚤不如归去来识取心王好有个王秀才笑我诗多失云不识蜂腰仍不防鹤膝平仄不解叶凡言取次出我笑你作诗如盲徒咏日我住在村乡无爷亦无娘无名无姓第人唤作张王并无人教我贫贱也寻常自怜心的实坚固等金刚寒山出此语此语无人信蜜甜足人尝黄蘖苦难进顺情生喜悦逆意多嗔恨但看木傀儡防了一塲困自古诸哲人不见有长存生而还复死尽变作灰尘积骨如毗富别泪成海津唯有空名在岂免生死轮益者益其精可名为有益易者易其形是名为有易能益复能易当得上仙籍无益复无易终不免死厄昔日经行处今复七十年故人无来往埋在古冢间予今头已白犹守片云山为报后来子何不读古言五言五百篇七字七十九三字三十一都来六百首一例书岩石自夸云好手若能防我诗眞是如来母吾心似秋月碧潭清皎防无物堪比伦教我如何说碧涧泉水清寒山月华白黙知神自明观空境逾寂闲游华顶上天朗昼光辉四顾晴空里白云同鹤飞嗔是心中火能烧功徳林欲行菩萨道忍辱防真心闲自访髙僧烟山万万层师亲指归路月挂一轮灯身看空花衣足蹑毛履手把兎角弓拟射无明多少天台人不识寒山子莫知真意度唤作闲言语家有寒山诗胜汝看经巻书于屏风上时时看一遍粤自居寒山曾经防万载任运遯林泉栖迟观自在岩中人不到白云常靉叇细草作卧褥青天为被葢快活枕石头天地任变改
　　我见出家人不入出家学欲知真出家心浄无绳索澄澄絶玅如如无倚托三界任纵横四生不可泊无为无事人逍遥实快乐
　　余劝诸稚子急离火宅中三车在门外载你免飘蓬露地四衢坐当天万事空十方无上下来往任西东若得个中意纵横处处通
　　我见人转经依他言语防口转心不转心口相违背心真无委曲不作诸纒葢但且自省躬莫覔他替代可中作得主是知无内外
　　栖迟寒岩下偏讶最幽竒携篮采山茹挈笼摘菓归蔬斋敷茅坐啜啄食紫芝清沼濯瓢鉢杂和煮稠稀当阳拥裘坐闲读古人诗
　　自羡山间乐逍遥无倚托逐日养残躯闲思无所作时披古佛书往往登石阁下窥千尺崖上有云盘礴寒月冷飕飕身似孤飞鹤
　　有人笑我诗我诗合典雅不烦郑氏笺岂用毛公解不恨防人稀只为知音寡若遣趂宫商余病莫能罢忽遇明眼人即自流天下
　　推寻世间事子细总要知凡事莫容易尽爱讨便宜防即弊成好毁即是成非故知杂滥口背面总由伊冷暖我自量不信奴唇皮
　　寒山出此语复似颠狂汉有事对面説所以足人怨心直出语直直心无背面临死渡奈何谁是喽啰汉防防泉台路被业相拘绊
　　昔日极贫苦夜夜数他寳今日审思量自家须营造握得一寳藏纯是水精珠大有碧眼胡宻拟买将去余即报渠言此珠无价数
　　一生慵嬾作憎重只便轻他家学事业余持一巻经无心装缥轴来去省人擎应病则説药方便度众生但自心无事何处不惺惺
　　劝你三界子莫作勿道理理短被他欺理长不奈你世间浊滥人恰似黍粘子不见无事人独脱无能比早须返本源三界任缘起清浄入如流莫饮无明水
　　多少般数人百计求名利心贪覔荣华经营图富贵心未片时歇奔突如烟气家眷实团圆一呼百诺至不过七十年氷消瓦解置死了万事休谁人承后嗣水浸泥弹丸方知无意智
　　心髙如山岳云我不伏人解讲围陀典能谈三教文心中无惭愧破戒违律文自言上人法称为第一人愚者自赞叹智者抚掌笈阳焰虚空花岂得免生老不如百不解静坐絶忧恼
　　忆得二十年徐步国清归国清寺中人尽道寒山痴痴人何用疑疑不解寻思我尚自不识是伊争得知低头不用问问得复何为有人来骂我分明了了知虽然不应对却是得便宜
　　自闻梁朝日四依诸贤士寳志万回师四仙传大士扬一代教作持如来使建造僧伽蓝信心归佛理虽乃得如斯有为多患累与道殊悬逺拆西补东尔不达无为功损多益少矣有声而无形至今何处是
　　常闻国大臣朱紫簪缨禄富贵百千般贪荣不知辱奴马满宅舍金银盈帑屋痴福暂时扶埋头作地狱忽死万事休男女当头哭不知有祻殃前路何疾速家破冷飕飕人无一粒粟冻饿苦凄凄良由不觉触
　　寒山有一宅宅中无栏隔六门左右通堂中见天碧房房虚索索东壁打西壁其中一物无免被人来惜寒到烧软火饥来煮菜吃不学田舍翁广置田庄宅尽作地狱业一入何曾极好好善思量思量知轨则
　　上人心猛利一闻便知妙中流心清浄审思云甚要下士钝暗痴顽皮敢难裂直待血淋头始知自摧灭看取开眼贼閙市集人决死尸弃如尘此时向谁説男儿大丈夫一刀两段截人面禽兽心造作何时歇
　　我见转轮王千子常围绕十善化四天庄严多七寳七寳镇随身庄严甚妙好一朝福报尽犹若栖芦鸟还作牛领防六趣受业道况复诸凡夫无常岂长保生死如旋火轮回似麻稻不解早觉悟为人枉虚老
　　三界人蠢蠢六道人茫茫贪财爱婬欲心恶若豺狼地狱如箭射极苦若为当兀兀过朝夕都不别贤良好恶总不识犹如猪及羊共语如木石嫉妬似颠狂不自见巳过如猪在圏卧不知自偿债却笑牛牵磨
　　语你出家辈何名为出家奢华求养活继缀族姓家美舌甜唇觜謟曲心钩加终日礼道塲持经置功课鑪烧神佛香打钟髙声和六时学客舂夜夜不得卧只为爱钱财心中不脱洒见他髙道人却嫌诽谤骂驴屎比麝香苦哉佛陀耶寒山无漏岩其岩甚济要八风吹不动万古人传妙寂寂好安居空空离讥诮孤月夜常明圆日常来照虎丘兼虎谿不用相呼召世间有王傅莫把同周邵我自遯寒岩快活长歌笑沙门不持戒道士不服药自古多少贤尽在青山脚
　　我见凡愚人多畜资财谷饮酒食生命谓言我富足莫知地狱深唯求上天福罪业如毗富岂得免灾毒财主忽然死争共当头哭供僧读疏文空是神禄福田一个无虚设一羣秃不如早觉悟莫作黒暗狱狂风不动树心真无罪福寄语兀兀人叮咛再三读
　　昨到云霞观忽见仙尊士星冠月帔横尽云居山水余问神仙术云道若为比谓言灵无上妙药心神秘守死待鹤来皆道乘鱼去余乃返穷之推寻勿道理但看箭射空须防还堕地饶你得仙人恰似守尸心月自精明万象何能比欲知仙丹术身内元神是莫学黄巾公握愚自守拟
　　侬家暂下山入到城隍里逢见一羣女端正容貌美头戴蜀样花燕脂涂粉腻金钏镂银朶罗衣绯红紫朱顔类神仙香带氤氲气时人皆顾盼痴爱染心意谓言世无双魂影随他去狗齩枯骨头虚自防唇齿不解返思量与畜何曽异今成白髪婆老陋若精魅无始由狗心不超解脱地
　　我有六兄弟就中一个恶打伊又不得骂伊又不着处处无奈何耽财好媱杀见好埋头爱贪心过罗刹阿爷恶见伊阿娘嫌不悦昨被我捉得恶骂恣情掣趂向无人处一一向伊説汝今须改行覆车须改辙若也不信受共汝恶合杀汝受我调伏我共汝覔活从此尽和同如今过菩萨学业攻鑪冶链尽三山鐡至今静恬恬众人皆赞説
　　又见出家儿有力及无力上上髙节者神钦道徳君王分辇坐诸侯拜迎逆堪为世福田世人须保惜下下低愚者诈见多求覔浊滥即可知愚痴爱财色着却福田衣种田讨衣食作债税牛犂为事不忠直朝朝行弊恶徃往痛臀脊不解善思量地狱苦无极一朝作病纒三年卧牀席亦有真佛性翻作无明贼南无佛陀耶逺逺求弥勒
　　我见世间人堂堂好仪相不报父母恩方寸底模样欠负他人钱蹄穿始惆怅个个惜妻儿爷娘不供养兄弟似寃家心中常悒怏忆昔少年时求神愿成长今为不孝子世间多此样买肉自家噇抹觜道我畅自逞説喽啰聪明无益当牛头努目嗔始觉时巳向择佛烧好香拣僧归供养罗汉门前乞趂却闲和尚不悟无为人从来无相状封疏请名僧榇钱两三样云光好法师安角在头上汝无平等心圣贤俱不降凡圣皆混然劝君休取相
　　云山疉疉连天碧路僻林深无客游逺望孤蟾明皎皎近闻鸣鸟语啾啾老夫独坐栖青嶂少室闲居任白头可叹往年与今日无心还似水东流
　　丹丘逈耸与云齐空里五峯遥望低雁塔髙排出青嶂禅林古殿入虹霓风揺松叶赤城秀露吐中岩仙路迷碧落千山万仞见藤萝相接次连谿
　　汝谓埋头痴兀兀爱向无明罗刹窟再三劝你早修行是你顽痴心恍惚不信受寒山语转转倍加业汩汩直待斩首作两段方知自身奴贼物
　　余曾昔覩聪明士博达英灵无比伦一选嘉名喧宇宙五言诗句越诸人为官治化超先軰直为无能继后尘忽然富贵贪财色瓦解氷消不可陈
　　贪爱有人求快活不知祸在百年身但看阳焰浮沤水便觉无常败坏人丈夫志气直如鐡无曲心中道自眞行宻节髙霜下竹方知不枉用心神
　　余家本住在天台云路烟深絶客来千仞岩恋深可遯万重谿涧石楼台樗巾木屐沿流步布裘藜杖绕山廻自觉浮生幻化事逍遥快乐实竒哉
　　急急忙忙苦追求寒寒冷冷度春秋朝朝暮暮营活计闷闷昏昏白了头是是非非何日了烦烦恼恼几时休明明白白一条路万万千千不肯修
　　余见僧繇性希竒巧妙间生梁朝时饶邈虚空写尘迹无因画得志公师
　　千生万死何时已生死来去转迷情不识心中无价寳恰似盲驴信脚行
　　众星罗列夜深明岩防孤灯月未沉圆满光华不磨莹挂在青天是我心
　　千年石上古人踪万丈岩前一防空明月照时常皎洁不劳寻访问西东
　　寒山顶上月轮孤照见晴空一物无可贵天然无价寳埋在五隂溺身躯
　　我向前谿照碧流或向岩边坐盘石心似孤云无所依悠悠世事何须覔
　　我家本住在寒山石岩栖息离烦缘泯时万象无防迹舒处周流徧大千
　　光影腾辉照心地无有一法当现前方知摩尼一颗珠解用无方处处圆
　　世人何事可吁嗟苦乐交煎勿底涯生死往来多少刼东西南北是谁家
　　张王李赵权时姓六道三途事似麻只道主人不了絶遂招迁谢逐迷邪
　　世间何事最堪嗟尽是三途造罪柤不学白云岩下客一条寒衲是生涯
　　久住寒山凡防秋独吟歌曲絶无忧饥飡一粒伽陀药心地调和倚石头
　　老病残年百有余面黄头白好山居布裘拥质随缘过岂羡人间巧样模
　　秋到任他林叶落春来从你树开花三界横眠无一事明月清风是我家
　　一住寒山万事休更无杂念挂心头闲于石壁题诗句任运还同不系舟
　　我居山勿人识白云中常寂寂
　　寒山子长如是独自居不生死
　　寒山寒氷鎻石藏山青现雪白日出照一时释从兹暖养老客
　　寒山深称我心纯白石勿黄金泉声响抚伯琴有子期辨此音
　　重岩中足清风扇不揺凉气通明月照白云笼独自坐一老翁
　　寒山道无人到若能行称十号有蝉鸣无鸦噪黄叶落白云扫石磊磊山隩隩我独居名善导仔细看何相好我见世间人个个争意气一朝忽然死只得一片地濶四尺长丈二若防出来争意气我与汝立碑记
　　有人兮山径云巻兮霞缨秉芳兮欲寄路漫兮难征心惆怅兮犹疑蹇独立兮忠贞







　　寒山诗集
　　寒山诗集附録
　　丰干诗
　　余自来天台凡经几万廻一身如云水悠悠任去来逍遥絶无闹忘机隆佛道世间岐路心众生多烦恼兀兀沉浪海漂漂轮三界可惜一灵物无始被境埋电光瞥然起生死纷尘埃寒山特相访拾得常往来论心话明月太虚廓无碍法界即无边一法普徧该
　　本来无一物亦无尘可拂若能了逹此不用坐兀兀
　　拾得诗
　　我见顽钝人灯心拄须弥蚁子齧大树焉知气力防学咬两茎菜言与祖师齐火急求懴悔从今輙莫迷我见出家人总爱吃酒肉此合上天堂却沉归地狱念得两巻经欺他市俗岂知俗人大有根性熟屡见月光明照烛四天下圆辉挂大虚莹浄能潇洒人道有亏盈我见无衰谢状似摩尼珠光明无昼夜我劝出家軰须知教法深专心求出离輙莫染贪媱大有俗中士知非不受金故知君子志任运听浮沉少年学书剑叱驭到京州闻伐匈奴尽娑婆无处逰归来翠岩下席草枕清流壮士志朱绂猕猴骑土牛无事常快活唯有隐居人林花长似锦四季色常新或向岩闲坐旋瞻丹桂轮虽然身畅逸犹念世间人迢迢山径峻万仭险厄危石桥莓苔緑时见片云飞瀑布悬如练月影落潭辉更登华顶上犹待孤鹤期松月冷飕飕片片云霞起匼匝几重山纵目千万里谿潭水澄澄彻底镜相似可贵灵台物七寳莫能比水浸泥弹丸思量无道理浮泡梦幻身百年能几几不解细思惟将言长不死诛剥垒千金留将与妻子余住无方所盘礴无为理时涉盘山或翫香林寺寻常只是闲言不干名利东海变桑田我心谁管你左手握骊珠右手执慧剑先破无明贼神珠吐光焰伤嗟愚痴人贪爱那生厌一堕三途间始觉前程险般若酒泠泠饮多人易醒余住天台山凡愚那见形常逰深谷洞终不逐时情无愁亦无虑无辱也无荣诸佛留藏经只为人难化不唯贤与愚个个心搆架造业大如山岂解怀忧怕那肯细寻思日夜怀奸诈养児与娶妻养女求媒娉重重皆是业更杀众生命聚集防亲情总来防盘饤目下虽称心罪簿先注定得此分叚身可笑好形质靣貌似银盘心中黑如漆烹猪又宰羊夸道甜如蜜死后受波叱遮莫称寃屈佛哀三界子总是亲男女恐沉黑暗坑示仪垂化度尽登无上道俱证菩提路教汝痴众生慧心勤觉悟佛舍尊荣乐为愍诸痴子早愿悟无生办集无上事后来出家者多縁无业次不能得衣食头钻入于寺我诗也是诗有人唤作偈诗偈总一般读时须仔细缓缓细披寻不得生容易依此学修行大有可笑事有偈有千万卒急述应难若要相知者但入天台山岩中深处坐説理及谈共我不相见对靣似千山世间亿万人靣孔不相似借问何因縁致令遣如此各执一般见互説非兼是但自修巳身不要言他巳寒山自寒山拾得自拾得凡愚岂见知丰干却相识见时不可见覔时何处覔借问有何縁向道无为力从来是拾得不是偶然称别无亲眷属寒山是我兄两人心相似谁能狥俗情若问年多少黄河几度清若解捉老防不在五白猫若能悟理性那由锦绣包眞珠入席袋佛性止蓬茅一羣取相汉用意总无交运心常寛广此则名为布辍巳惠于人方可名为施后来人不知焉能防此义未设一庸僧早拟望富贵狝猴尚教得人可不愤发前车既落坑后车须改辙若也不知此恐君恶合杀比来是夜乂变即成菩萨踯躅一羣羊沿山又入谷防人贪竹塞且遭豺狼逐元不出孳生便将充口膓从头唤至尾无余肉闲入天台洞访人人不知寒山为伴侣松下噉灵芝毎谈今古事嗟见世愚痴个个入地狱那得出头时古佛路凄凄愚人到却迷只縁前业重所以不能知欲识无为理心中不挂丝生生勤苦学必定覩吾师各有天眞佛号之为寳王珠光日夜照妙卒难量肓人常兀兀那肯怕灾殃唯贪婬泆业此軰实堪伤常饮三毒酒昏昏都不知将钱作梦事梦事成鐡围以苦欲舍苦舍苦无出期应须早觉悟觉悟自归依后来出家子论情入骨痴本来求解脱如何受驱驰终朝逰俗舍礼念作威仪博钱沽酒吃翻成客作児男女为婚嫁俗务是常仪自量其事力何用广张施取债夸人我论情入骨痴杀他鸡犬命身死堕阿鼻世上一种人出性常多事终日傍行衢不离诸酒肆为他作保见替他説道理一朝有乖张过咎全归你银星钉秤衡緑丝作秤纽买人推向前卖人推向后不顾他人怨唯言我好手死去见阎王背后挿扫箒闭门私造罪凖拟免灾殃被他恶部童抄得报阎王纵不入镬汤亦须卧鐡牀不许顾人替自作自身当出家求出离哀念苦众生助佛为扬化令教选路行何曾解救苦恣意乱纵横一时同受溺俱落大深坑嗟见多知汉终日枉用心岐路逞喽啰欺谩一切人唯作地狱滓不修来世因忽尔无常到定知乱纷纷世有多解人愚痴学闲文不忧当来果唯知造恶因见佛不解礼覩僧倍生嗔五逆十恶軰三毒以为邻死定入地狱未有出头辰
　　出家要清闲清闲即为贵如何尘外人却入尘埃里一向迷本心终朝役名利名利得到身形容已顦顇况复不遂者虚用平生志可怜无事人未能笑得汝
　　可笑是林泉数里勿人烟云从岩嶂起瀑布水潺潺猿啼畅道曲虎啸出人间松风清飒飒鸟语声关关独步绕石涧孤陟上峰峦时坐盘陀石偃仰攀萝沿遥望城隍处唯闻闹喧喧
　　嗟见世间人个个爱吃肉椀楪不曾干长时道不足昨日设个斋今朝宰六畜都縁业使牵非干情所欲一度造天堂百度造地狱阎罗使来追合家尽啼哭罏子边向火镬子里澡浴更得出头时换却汝衣服
　　嗟见世间人永刼在迷津不省若个意修行徒苦辛三界如转轮浮生若流水蠢蠢诸品贪生不觉死汝防朝垂露能得防时子
　　悠悠尘里人常乐尘中趣我见尘中人心多生悯顾何哉悯此流念彼尘中苦
　　无去无来本湛然不拘内外及中间一颗水晶絶瑕翳光明透满出人天
　　云山叠叠几千寻路絶人踪隐自深碧涧清流多胜境时来鸟语合人心
　　自笑老夫筋力败偏恋松岩爱独防可叹徃年至今日任运还同不繋舟
　　自从到此天台寺经今早巳几冬春山水不移人自老见却多少后生人
　　君不见三界之中纷扰扰只为无明不自了一念不生心路絶无去无来不生灭















　　寒山诗集
