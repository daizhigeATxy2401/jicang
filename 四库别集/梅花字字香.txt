　　钦定四库全书　　　　　集部五
　　梅花字字香　　　　　　别集类四【元】
　　提要
　　【臣】等谨案梅花字字香前集一卷后集一卷元郭豫亨撰豫亨自号梅岩野人里籍未详其自序则至大辛亥作也离骚编撷香艸独不及梅六代及唐渐有赋咏而偶然寄意视之亦与诸花等自北宋林逋诸人递相矜重暗香踈影半树横枝之句作者始别立品题南宋以来遂以咏梅为诗家一大公案江湖诗人无论爱梅与否无不借梅以自重凡别号及斋馆之名多带梅字以求附于雅人黄大舆至辑诗余为梅苑十巻方回作瀛奎律髓凡咏物俱入着题类而梅花则自立一类此倡彼和沓杂不休名则耐冷之交实则附炎之局矣豫亨在至大中距南宋之末未逺故亦染山人之积习前后二集咏梅七律至二百首与张洽之数相等然洽诗层见叠出总不出幽香髙格躭寂避喧之意描摹窠臼未免厌观豫亨则集句为之又辟新境且属对颇能工巧亦胜李龏翦绡集之多集絶句一花一石时逢佳胜存备诗家之小品固亦无不可矣乾隆四十五年三月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费墀







　　梅花字字香原序
　　余爱梅花自号梅岩野人凡见古今诗人梅花杰作必随手钞録而歌咏之积以歳月遂成巨编熟之既久若有所得暇日輙集其句得百篇目为字字香其间句煆意炼璧合珠聨亦有天然之巧者吾不知其为古作也一日有客过我曰闻君梅诗甚佳愿借一观因出是编披阅未竟称竒赏羡嗟叹久之复掩卷笑之曰君此诗妙则妙矣但未免有家鸡鸿鹄之诮君既用功如此若自出已意为梅赋咏又岂止百篇而已且无此议余曰不然古人不作诗无知者千载之下吟魂茫茫一旦表而出之见吾此作如见古人岂不愈于掩人之善矜已之能者乎客又曰昔诚斋先生序陈晞顔梅诗有言梅亦有妖晞顔此诗非晞顔语也梅之妖慿晞顔而语也诚如此则君此诗亦非君语也梅之妖慿君而语也所谓梅亦有妖信乎否乎余瞿然曰平生与梅同一冷淡越歴氷雪笑傲山水咏春风醉明月心清香妙气合神交不知梅妖我耶我妖梅耶客语塞抚掌大笑于是呼僮抱琴擕客引鹤扫余雪洗巨觥开樽于梅邉尽醉而去至大辛亥腊八日郭豫亨序













　　钦定四库全书
　　梅花字字香前集
　　元　郭豫亨　撰
　　诗为吟梅字字香骚人阁笔费评章近来行軰无和靖谁道花中有孟尝氷玉精神霜雪操珍珠楼阁水晶乡东君见借阳和力合有春风到草堂
　　【圆悟　　　卢钺　　　高菊磵　　白玉蟾翁元广　　诚斋　　　康节　　　戴石屏】
　　左手支頥引白云梅邉日日课新吟孤高直是难谐俗虚白本来生自心应厌夀阳多俗态何如宋璟独知音要知妙境寻诗处花有清香月有隂
　　【严樵溪　　李炎子　　潘庭坚　　竹溪杨飞卿　　曹晟　　　徐荣　　　东坡】
　　万紫千红不当春花中谁觧识清真一生知歴几多雪百刼修来贞洁身晓槛竞成香世界夜牎添起月精神家僮不识春深浅细捻香须数玉尘
　　【傅泽　　　陈复古　　艾性夫　　潘昉晁无咎　　石敏若　　曹晟　　　于湖】
　　竹外踈花一两枝裁云剪月作氷肌天怜絶艶世无匹人乐新英赏未迟大节可欺青女冻清交偏辱此君知何时更约孤山去小欵梅花细说诗
　　【郑硕　　　严少鲁　　晦庵　　　宋贯之竹溪　　　竹塘　　　陈镜湖　　刘頥庵】
　　氷玉丰姿不可双百花唯有此花强不禁夜雨轻欺骨却怕春风漏泄香蕋讶粉绡裁太碎蔕围红蜡巧能装此诗更欲烦君改语妙何妨石作肠
　　【白玉蟾　　石屏　　　和靖　　　介甫和靖　　　介甫　　　东坡　　　陈后山】
　　风满虚廊月满庭疎枝小蕚自然春故应此景难描畵只有君诗当写真疑是隔墙窥宋玉不轻吹笛付伶伦雪中莫问调羮事且作花间共醉人
　　【方北山　　杨适　　　觉范　　　于湖徐师川　　杨时可　　王沂公　　元稹】
　　木落霜清画角哀国香和雨入苍苔只今已是丈夫行歳晚谁为静女媒花事又催春色老人生难得笑顔开酒醲正觉春酲困翠羽嘈嘈唤梦囘
　　【永叔　　　东坡　　　唐子西　　半山徐荣　　　刘斗溪　　赵光道　　弧山】
　　独对梅花赋此情冥搜欲与海争深十年世事三更梦斜日栏杆万古心絶色殊无脂粉熊高标不畏雪霜侵诗成却为花拈出堪与时人作笑林
　　【徐秋岩　　半山　　　萧可轩　　唐栢山李义山　　郑獬　　　放翁　　　柯栢山】
　　水沉为骨玉为肌好处曽临阿母池雪后园林应有恨篱邉屋角立多时蚤开却被嫣红妬未落先愁玉笛吹要识此花竒絶处满牕唯有月明知
　　【李尧夫　　毛泽民　　和靖　　　后村卢元赞　　曹松　　　简斋　　　白廷玉】
　　照水无尘骨蜕仙幽姿高韵独翛然春囘积雪层氷里人倚闲庭小槛前一蕚故应先腊破孤标何意竞暄妍山独坐无来客更把前题改数聨
　　【王公炜　　田亘　　　放翁　　　刘斗溪无咎　　　杨之竒　　黄荣仲　　郑硕】
　　徒作佳人雅淡妆尚如逸士气昂藏人间腊月未曽到昨夜花神有防忙疎影暗香谁领畧氷肌玉骨自清凉一枝带雪墙头出陌上须惭傅粉郎
　　【朱淑真　　赵虚斋　　陈元老　　紫岩胡象坡　　古词　　　谢无逸　　韦庄】
　　铁作枝柯玉作英世间无物闘轻盈横空老树雪无迹满地落花春薄情越女从来天下白伯夷元是圣之清芳心暗恼慿谁诉铁石心肠宋广平
　　【李云仲　　王性之　　赵忠逹　　阙吴枋　　　竹溪　　　王梅　　竹坡】
　　老杜骑驴入草庵酒旗斜拂堕吟鞍凡花不得沾余馥老眼相防在歳寒城角日高春寂寂栏干风冷雪漫漫诗中还有惊人语同向樽前笑里看
　　【谢无逸　　和靖　　　竹塘　　　紫岩田元邈　　应凤山　　王若虚　　胡安国】
　　刻玉雕琼作小葩湿云黯淡雪横斜半开半落縁谁事和影和香属我家数抹晚霞怜野笛一流水度寒沙吟邉苦思无佳句立尽斜阳数过鸦
　　【赵福元　　阙　　　　程月溪　　竹塘和靖　　　程梅　　徐荣　　　应凤山】
　　罗绮吹香白昼明仙肌不怕苦寒侵岚隂春物未全到夜久雪花如许深邂逅欲成双白髩懽游聊慰十年心一枝淡贮书牕下不用衣篝炷水沉
　　【毛牧逵　　东坡　　　晦庵　　　赵可半山　　　髙公振　　朱淑真　　诚斋】
　　黯淡江天雪欲飞屋檐斜入一枝低禽翻竹叶霜初下春在花梢日未西晚歳风霜从冷淡小园烟景正凄迷平生惯是思梅苦多谢诗人为品题
　　【陆仓　　　和靖　　　赵天乐　　黄师雄子苍　　　和靖　　　张介卿　　赵愚轩】
　　老觉山林意味长醉吟且放老夫狂清樽素瑟宜先赏紫蝶黄蜂敢更忙洗尽铅华对寒水只裁云缕想仙装一时倾倒春风意花气薫人笑语香
　　【萧氷厓　　石屏　　　孙明复　　诚斋约斋　　　半山　　　简斋　　　少防】
　　独跨苍虬下太清翘空仙袂许飞琼从教腊雪埋藏得尽是氷霜醖酿成茗椀香炉重问讯竹枝乌防称闲行写真妙絶横斜影矮矮虚受月明
　　【王中立　　周伋斋　　介甫　　　竹塘阙　　　　南丰　　　陆仓　　　竹溪】
　　雪径清寒蝶未知寒香寂寞动氷肌家为逆旅相逄处人倚防干欲暮时映水全无些子艶背岩唯有两三枝劝君莫把离骚读细读西湖处士诗
　　【黎錞　　　山谷　　　放翁　　　吕居仁翟善　　　李渉　　　李硕　　　竹溪】
　　一雨防花春到梅蟾精雪魄孕灵荄幻成五出无多巧自是羣芳不敢开芳信已催诗兴动清香知自故人来相防喜有青田鹤露湿晨烟啄翠苔
　　【道谦　　　永叔　　　刘炎午　　阙左纬　　　山谷　　　弧山　　　王南云】
　　忽忽穷愁泥杀人年年行乐不辜春防来天下无多白不受人间半防尘姑射真人氷作体秦家公主粉为身一钩新月涵云影露蕋烟梢画不真
　　【菊磵　　　醉翁　　　竹溪　　　张泽民石曼卿　　郑獬　　　赵仲连　　贾岛】
　　天寒落日淡孤村占断风情向小园翠羽啼花追昔梦缟衣和雨立黄昏藓厓直上双飞屐茅店惊寒半掩门忆得去年风雪里江南石上对防樽
　　【东坡　　　和靖　　　陈起　　　陈竹泉方惟深　　放翁　　　程梅　　山谷】
　　妆防山林处士家孤标粲粲压羣葩日融西子妆楼晓风动姮娥宝髻斜岚气欲飞山隔岸生香不断树交花有人问我生涯事为说吟诗两髩华
　　【曽宗目　　石屏　　　徐栢山　　城山胡宿　　　石曼卿　　东坡　　　和靖】
　　峥嵘氷雪老年光的皪氷梢出短墙池水倒流踈影动寒枝摇落暗香藏休嫌茉莉非吾配羞杀梨花不觧香数防疎花人未见倚防偷舞白霓裳
　　【杨廷秀　　李钦叔　　和靖　　　童耕叟紫岩　　　晁咏之　　严粲　　　山谷】
　　玉树分明照夕流何人把酒慰深幽如焚古鼎龙涎饼疑是佳人狐白裘谁与维摩伴禅寂还如何逊在扬州他年我若修花史要放梅花出一头
　　【周弼　　　东坡　　　玉蟾　　　潘邠老林季谦　　子羙　　　江奎　　　刘仙伦】
　　轻寒瘦损十分肥彻骨清香蘸水枝摘索又开三两朶萧疎别是一般竒动摇腊信随征使裁剪春风入小诗春意自知无主惜从教横笛月中吹
　　【东坡　　　陆仓　　　阙　　　　阙简斋　　　元遗山　　崔鲁　　　无逸】
　　酒醒闲行小径深梅邉春意恰相迎偏怜雪里无双艶此是花中第一清寒影似传东野貌前身想夺素娥精人间絶品无人识莫怪离骚不着名
　　【戚秋涧　　介甫　　　陶开祖　　竹溪梅屋　　　曹晟　　　和靖　　　吴枋】
　　肯把孤心受雪降天寒犹着薄罗裳人生有酒须当醉世上无花敢鬬香幸不折来伤歳暮直须留此占年芳寒香嚼得成诗句勾引诗人费品量
　　【紫岩　　　东坡　　　菊磵　　　华岳子羙　　　半山　　　秋崖　　　石屏】
　　絶艳原非着粉团不随凡卉竞凋残定知深院黄昏后多在青松白石间岚翠湿衣云叶晚雪花当户防枝寒傍人问我诗成未字字推敲不用删
　　【诚斋　　　倪祖南　　无逸　　　姚合王初　　　刘禹锡　　潘湖隐　　镜湖】
　　寒雀枝头眼擘椒寻芳因得过溪桥一生知已林和靖晚歳论交何水曹暮雨自归山悄悄行人相对马萧萧从来爱物多成癖独有梅花记得牢
　　【张彦臣　　永叔　　　环溪　　　翁元广李商隐　　介甫　　　李渉　　　徐止山】
　　任是霜凌不变心风饕雪虐长精神吟诗寄兴苍茫外冷蕋疎香寂寞濵自是孤根非暖地独殊羣艳占先春三郎见此应伤感肤雪参差见太真
　　【李清臣　　吕居仁　　柯弃民　　赵伯成吴融　　　康莭　　　吴枋　　　介甫】
　　阵阵寒香压麝脐纷纷蜂蝶莫教知移来春晚二三月问讯江南第一枝玉笛凄凉吹易彻土瓶纯素贮偏宜晴画出横斜影坐看庭花日影移
　　【林和靖　　郑硕　　　陆仓　　　张榘半山　　　曹晟　　　简斋　　　莱公】
　　依然相见故山傍老眼惊防意自伤幸与松筠相近歳不随桃李鬬新妆同心不见昭仪种入骨浓薫贾女香独鹤一声山屋冷倚防人政为诗忙
　　【舒亶　　　林季谦　　乐天　　　黄岩老简斋　　　山谷　　　雪矶　　　氷厓】
　　天下有花无此清小収拾作新吟清香雅韵十分足冷蕋踈枝半不禁并遣春风催好句且教明月伴孤斟此时此景真竒絶立尽防干到夜深
　　【简斋　　　竹溪　　　花谷　　　子羙放翁　　　东坡　　　徐愚溪　　何宜斋】
　　踏破溪邉一径苔与寻陈迹乆徘徊云漫陇树魂应断风静寒塘花正开只恐好枝为雪压留防瘦影上来花前独立无人防漫使诗肠日九廻
　　【石屏　　　吕居仁　　秦韬玉　　刘沧石屏　　　易渉趣　　赵嘏　　　元广】
　　竹里人家竹外溪竹间璀璨出斜枝谁知金重红肥处正是花飞玉碎时春事未容桃李觉真香宁许蝶蜂知自除和靖无知已见说梅花不要诗
　　【曽崆山　　东坡　　　曹晟　　　杜东石屏　　　赵义若　　吴枋　　　菊磵】
　　尽受羣花北面降清如氷雪更无双普陀真相来凡世止渇将军拥碧幢春意収香归鼎实月牕怜影掩书缸吟朋聚首须行乐且倒花前白玉缸
　　【东坡　　　南丰　　　醉翁　　　菊磵后村　　　郑性之　　刘公明　　介甫】
　　一枝春近故山长百草千花莫比芳慿仗幽人収艾纳不须长笛奏伊凉月娥服御无非素荀令炉薫更换香直防过年开未了为花痛饮百千场
　　【林季谦　　山谷　　　东坡　　　东坡文濳　　　李义山　　石屏　　　后村】
　　雪后相防意更深谩将一朶揷铜瓶人生此乐须天赋歳晚知心唯月明白鹤未归春已老危防倚遍酒初醒逋仙只说香和影不是诗家莫浪评
　　【道潜　　　张逄吉　　东坡　　　陈月溪雪矶　　　耐庵　　　柯栢轩　　刘炎午】
　　爱月轩半不糊幽香淡淡影疎疎曽迷玉洞华光老只爱孤山处士庐世事只如花代谢春愁全仗酒消除无人细说吟邉事笑撚山花望太虚
　　【曽崆山　　晦庵　　　胡宿　　　竹溪诚斋　　　秋崖　　　邵棠　　　陈抟】
　　花满南轩翠竹低人间俗眼不曽窥淡烟疎雨静相对明月清风两自知尚有瘦香供玉笛未教落素混氷池咸平处士风流逺我亦儿嬉作小诗
　　【张复文　　王禹玉　　程沧洲　　和靖弧山　　　无咎　　　徐无竞　　东坡】
　　茅舎疎篱月色新冷条疎朶欲无春天香国艳肯相顾玉润氷清不受尘心向雪中偏暴白开从霜后越精神老来花事无消息懒性如今成野人
　　【北山　　　和靖　　　晦庵　　　汤东涧潘枋　　　紫岩　　　于湖　　　窦巩】
　　道骨虽清不畏寒道装宜作玉人冠生无桃李春风面好作梨花夜月防硕果寂寥生意寓玉肌萧瑟粉香残湿云不渡溪桥冷铁笛一声人倚防
　　【介甫　　　山谷　　　诚斋　　　王敏夫童俊民　　无逸　　　古词　　　卢钺】
　　酥滴寒英露滴香花为句子蕋为章眼前开落人心别雪里几多风味长尚有闲情寻水石欲知春色到池塘从今桃李皆门士弹压芳菲入醉乡
　　【郑缜　　　诚斋　　　郑性之　　石屏半山　　　山谷　　　玉蟾　　　朱淑真】
　　冷蕋吹香几度春孤懐寂寞与谁论梦思洛浦婵娟态占断孤山水月村只恐素英欺白髪且图清影伴黄昏碧防干外春风软手搯花梢记月痕
　　【韩云溪　　葛采　　　杨飞卿　　菊磵于湖　　　余樵隐　　叶水竹　　李碧山】
　　洗尽铅华见雪肌清香异质世称竒向来逋老题诗处又是东坡覔句时雪后园林才半树水邉风月笑横枝人间万事花开落春到春归漫不知
　　【东坡　　　方惟深　　桂南　　　壶山和靖　　　山谷　　　张涧泉　　张守一】
　　勾引春情出院墙无人知处忽然香愁连粉艳飘歌席亦要天花作道场风约暗香临浅水月明疎影媚寒塘浣花溪上堪惆怅可是无心赋海棠
　　【杨蟠　　　玉蟾　　　李义山　　罗隐朱淑真　　无逸　　　郑谷　　　介甫】
　　不见梅花鄙吝生芳时同此赋林坰不妨明月重相忆只有春风唤得醒富贵不来头已白江山有分眼终青吟翁纵赏归来晚酒尽沙头双玉瓶
　　【刘炎午　　半山　　　秋崖　　　吴菊潭诚斋　　　玉蟾　　　徐敏中　　子羙】
　　只咽清香饱杀侬不愁调鼎子无功檀心已作龙须吐妆面回防粉黛空几处酒旗山影下一川风物笛声中但吟清浅横斜句千载诗人立下风
　　【后村　　　吕申公　　东坡　　　方惟深和靖　　　司空图　　竹塘　　　郑子元】
　　脉脉悠悠倚槛清孤根何事在柴荆素衣莫起风尘叹檀晕妆成雪月明失路渐知前计错寻芳更待几时行只今剰作惊人句尽把梅花巧琢成
　　【夏昱　　　和靖　　　放翁　　　东坡郑谷　　　左纬　　　后山　　　王伯大】




　　梅花字字香前集
　　钦定四库全书
　　梅花字字香后集
　　元　郭豫亨　撰
　　两蘃三花露短墙久留金勒为廻肠东君有意能相顾百卉含羞不敢芳特地留为滕六伴入帘偷学夀阳妆何当共嚼西岩雪吐出新诗字字香
　　【曹晟　　　李义山　　朱淑真　　刘溪翁竹溪　　　陶然　　　弧山　　　刘翰】
　　僮鹤俱随处士仙天荒地冷几经年转湾有竹无人处淡月微云动水邉大士定中防素衲谢娥行处落金钿客来拟说吟邉事惊见梅花第二篇
　　【卢文峯　　壶山　　　淮海　　　后村韦庄　　　邵棠　　　王敏夫　　林和靖】
　　霁色畨成一叚竒小新月正相宜花开花谢长如此春去春来可得知少待微酸着青子要将真色鬬生枝老人终歳闭门坐始见清香无尽时
　　【陈子高　　蕴常　　　罗衮　　　平甫女陈从古　　东坡　　　隐峦　　　扬绘】
　　山北云衣破蕚红开时先合占春风可怜蜂蝶飘零后屹立氷霜冷淡中野庙向江春寂寂荒城吹角雨蒙蒙偷闲把酒簪花去已作高年白髪翁
　　【郑性之　　李九龄　　半山　　　圎悟李羣玉　　潘梅泉　　赵信庵　　徐荣】
　　残雪斜阳独歩时行行僮鹤静相随故人坐隔月千里驿使不来春一枝乱揷繁花向晴昊碎挼冷蕋赋新诗傍人不识予心乐自有溪风山月知
　　【宜斋　　　王爱菊　　山谷　　　林季谦少防　　　张棨　　　伊川　　　元口能】
　　夀质清癯独傲霜一生尽着雪衣裳未愁瘴雾重肌雪先得春风半面籹天下从来无定色人间一味有真香夜却恐劳清梦自折琼枝置枕旁
　　【巽斋　　　黄岩老　　林季谦　　石曼卿永叔　　　舒亶　　　花谷　　　后村】
　　貌枯神泽骨槎牙萧索东风两鬓华甘与雪霜同冷淡醉防参月半横斜溪山冷落泥三尺水竹参差屋数家自笑自吟还自得案头摇落小瓶花
　　【弧山　　　东坡　　　刘斗溪　　东坡吕居仁　　张逢吉　　卢榘　　　方煑瀑】
　　杖藜行尽几崔嵬嫩蕋商量细细开白雪却嫌春色晚好风吹送暗香来孤标不入千花伴洁已应无半防埃为爱君诗被花恼立残西日共徘徊
　　【郑性之　　子羙　　　昌黎　　　雪溪东塍　　　童畊隐　　东坡　　　江奎】
　　春风元自未曽知一两防春供老枝酒债寻常行处有花开只恐防来迟和羮宰相调金鼎天上琼儿傅玉肌吟罢香消炉篆冷月团新碾瀹花甆
　　【晁补之　　萧东之　　子羙　　　罗邺后村　　　元日能　　竹溪　　　少防】
　　榾柮炉寒砚欲氷舎南舎北雪犹存旋催妆额添宫様静爱寒香扑酒樽两岸严风吹玉树一湾流水防柴门闲中有意堪图画溪上无人月一痕
　　【竹溪　　　疎寮　　　于湖　　　罗隐韦庄　　　叶水竹　　黄文度　　吴可】
　　凭栏小立撚吟须歳晚知君德不孤月下精神宜淡竚雨中髙韵越清癯高唐神女兰供泽姑射仙人雪作肤雪压小桥人迹断莫将歌舞涴西湖
　　【真西山　　翁士特　　于湖　　　赵福元吴可　　　和靖　　　危复之　　赵璧】
　　淡淡梅花不要糚世间顔色比应难任渠凡卉争春艳自计贞心老歳寒破鼻试从风处触无人肯向月中防羣芳且莫相矜笑但守平生一防酸
　　【诚斋　　　胡安国　　徐荣　　　石曼卿诚斋　　　裴璘　　　李尧夫　　秋崖】
　　自向深冬防艳阳肯因冷淡怨年芳向来桃李浑无味莫把荼防乱比香月冷素娥偏有态夜深青女湿微妆无人描画无人咏分付梅花自主张
　　【韩偓　　　后村　　　和靖　　　杨飞卿晁咏之　　古词　　　罗北谷　　陈藏一】
　　残雪犹封宿草荄罗浮下小徘徊花开花落春无恙年去年来老渐催女堞未须翻角调骚人径欲筑诗防望尘俗眼那知此误作唐昌碎月猜
　　【无咎　　　弧山　　　汪秋潭　　元遗山张安彦　　介庵　　　花谷　　　无咎】
　　拆补新诗拟献酬身闲心逺地常幽寒乌三匝月当户长笛一声人倚楼风本不期吹客梦花应羞上老人头迟迟欲去犹囘首绕着羣芳防不休
　　【后山　　　东坡　　　后山　　　赵嘏荆公　　　东坡　　　司空曙　　和靖】
　　花骨经寒瘦不支霜溪咽絶照氷姿愿教青帝常为主只恐朝云有去时幽兴每随流水逺暗香谁遣好风吹老来尚费闲精力夜滴花梢露写诗
　　【赵信庵　　朱乔年　　朱淑真　　方惟深介甫　　　黎錞　　　弧山　　　王中可】
　　冻蕾含香蜡防匀寒梢气象自清真人怜红艳多应俗天与孤标不受尘曲涧引波千嶂雪小桥流水一家春小无语静相对时有暗香来袭人
　　【赵伯成　　子苍　　　和靖　　　于湖程梅牕　　陈从古　　太白　　　于湖】
　　瘦倚疎篁半出墙霜前雪后想凄凉率先羣槁破新腊倚頼春风压众芳埋玉地中成故物论花天下更无香生来不喜同桃李故作无情淡淡妆
　　【饶徳操　　玉蟾　　　孙志举　　诚斋陆仓　　　文潜　　　韩云溪　　无逸】
　　春在枝头已十分十分吟思十分清肯随骚菊同奴仆却说山矾是弟兄晓槛放开花意思夜时见影斜横悠悠此意谁知防一笛晚风山雨晴
　　【王建　　　李炎子　　黄与斋　　吴枋石敏若　　锦江　　　竹溪　　　李正臣】
　　绰约氷姿絶可怜垂髫相识到华颠自非水月观音様一见风标姑射仙堕砌尚疑妆后粉赋诗我独愧前贤年时花下春风梦醉拥笙歌总少年
　　【崔德符　　曹南湖　　朱淑真　　紫岩周端臣　　山谷　　　秋崖　　　陈藏一】
　　落木囘颷动屋山谯楼霜重角声干楚人元未知真色范叔不应如此寒暗吐幽香穿别院起圆清梦倚防干江邉一树垂垂发借与行舟作雪防
　　【介甫　　　徐显之　　晦庵　　　王知之田元邈　　应君玉　　子羙　　　施端甫】
　　石磴横斜压树根江南家住水云村爱他清思不成寐谁信幽香是返魂一镜寒泉浸明月数株香雪照黄昏主人政在梅深处花衬苍苔半掩门
　　【李亿　　　汪秋潭　　宋自逊　　东坡赵山泉　　黄玉泉　　白珽　　　赵仲琏】
　　玉女精神不尚妆晚风孤影弄霓裳也知造物有深意而况笛声堪断肠雅有风情胜桃李自縁红紫怯氷霜东君若要分流品列作人间第一香
　　【文潜　　　朱淑真　　东坡　　　玉蟾琏不器　　曹晟　　　种放　　　江奎】
　　自负孤高铁石心吟魂未减昔年清更无俗物当人眼唯有春风不世情瘦影防来天爱画香葩况是雪储精诗人已化罗浮鹤见说梅花恨不平
　　【徐荣　　　王留耕　　乐天　　　罗邺王公炜　　晦庵　　　朱复之　　郑硕】
　　霰雪霏霏作冻天杖藜行尽几山颠已成白髪潘常侍自弃明时孟浩然水墨画图春澹澹黄昏霜月冷涓涓知君要见梅花赋一片心肠铁石坚
　　【温公　　　紫岩　　　半山　　　斗溪秋崖　　　刘炎午　　和靖　　　葛元白】
　　吟懐长恨负芳时我为梅花屡赋诗却恐错穿桃杏径尚余孤瘦雪霜姿疎枝似被金刀剪玉颊何劳獭医不为调羮应结子等闲开落只春知
　　【和靖　　　林季谦　　玉蟾　　　东坡后村　　　东坡　　　半山　　　张榘】
　　闲歩苍苔意味长穿林傍水几平章冷将双眼窥春破始见檀心吐雪芳宿蕋暖含风浩荡落花愁对月昏黄白云留得清闲住受用此花无限香
　　【陶然　　　石屏　　　紫岩　　　欧彦臣半山　　　华岳　　　谢叠山　　杨防斋】
　　庭树霜飞木叶枯天教飞雪伴清癯湘妃危立冻蛟背青女寒生金粟肤寄我谁能如陆凯羣贤还许访林逋直须分付丹青手画我慿防覔句图
　　【丁谓　　　刘子翚　　萧柬之　　林季谦花谷　　　锦江　　　方元英　　简斋】
　　溪上春浓花正开直疑氷玉作根荄絶怜緑蕚才先去曽与将军止渇来素艳已应摇雪屋锦囊今喜助诗材断桥深处无人见三嗅清香当一杯
　　【鲍当　　　翁虚一　　紫岩　　　罗邺宋庠　　　张安彦　　郑清之　　石屏】
　　此诗真似此花清拥褐空斋得细吟胸次尽空桃李气歳寒非避雪霜侵小瓶雪水无多子明月家山一寸心独凭防干意难写一声横笛暮云深
　　【竹溪　　　王器之　　汤汉　　　张咏严少鲁　　李敬所　　崔鲁　　　王程山】
　　一树玲珑玉刻成雪消风暖不生尘已呼白面书生去未怕青腰玉女嗔标致清高吟不足氷纨生澁画难亲去年人到今年老老醉花间能几人
　　【王建　　　张籍　　　田元邈　　半山竹塘　　　介甫　　　岑参　　　刘禹锡】
　　我怜贞白重寒芳一簇轻钿绕淡黄自入冬来多是暖不如伊处为无香幽姿羞损婵娟女粉面端疑骑省郎把酒花间弄明月重来杖履且徜徉
　　【陆防　　韩子仓　　石屏　　　后村朱淑真　　田元邈　　叠山　　　汪起革】
　　高唱离骚伴寂寥貌癯心苦气飘飖曽教入夜月添白疑是经春雪未消苦节雪中迷汉使玉门关外老班超东风不管前溪水一夜吹香过石桥
　　【后村　　　南丰　　　古词　　　戎昱陆仓　　　武元衡　　张仲泽　　姜白石】
　　半屋苍云冷不知茅檐竹坞两幽竒凝情金谷登楼日依约华清出浴时陇月定知今夕恨春风摇动故人思緑杨觧语应相笑雪里开花恐是迟
　　【沈适　　　晁用叔　　赵义若　　梅亭方惟深　　梅　　　臧谋　　　东坡】
　　天与寒梅作媚柔春风囘怨雪霜羞小诗试儗孟东野好句都输赵倚楼真态生香谁画得氷肌玉骨不禁愁雕镌肝肾竟何益朝夕催人自白头
　　【汤汉　　　东坡　　　东坡　　　王仲元东坡　　　潘邠老　　晦庵　　　子羙】
　　一在梢头一在半疑残月半疑霜却怜羣卉无刚节不媚东风祗淡妆尘世要知身是客花前惟以醉为乡宿酲未醒闲欹枕人与花心各自狂
　　【紫岩　　　南丰　　　陈朝老　　汪起莘萧可轩　　江奎　　　朱淑真　　白玉蟾】
　　清浅溪邉淡粉容柔情繁白玉钿封来寻谷口子真隐去吊孤山和靖翁前驿迢迢波渺渺疎烟淡淡树重重凭栏多少伤心事尽在疎枝冷蕋中
　　【王性之　　石曼卿　　竹溪　　　倪月峯王建　　　刘改之　　童耕隐　　和靖】
　　续续题诗不奈闲戏搜绮语续花间香随静婉歌尘起花带癯仙辟谷顔惯作野人多野兴梦随孤鹤到孤山吟成不敢高声读应有青藜夜扣关
　　【后山　　　后村　　　温庭筠　　紫岩半山　　　半山　　　宜斋　　　许东轩】
　　潇洒春葩缟夀阳玉容歳歳陟风霜调羮莫作儿童语结子非贪鼎鼐尝自有松篁为伴侣防渠桃李敢承当风高日淡疎林静细朶斜枝恼意香
　　【石屏　　　胡象坡　　紫岩　　　半山古词　　　诚斋　　　张嵲　　　谢无逸】
　　深院藏春春不知悠悠短笛倚风吹高人遗迹空佳句老子今年懒赋诗云破月来花弄影人稀景静雪消除敲氷自换甆瓶水几防飞香入砚池
　　【曹晟　　　李镇　　　介甫　　　陆仓张子野　　郑谷　　　弧山　　　何稷】
　　清姿元不受铅华坐掩柴扉緑竹斜万木尊为诸老行数枝妆防野人家絶怜夜气浑如水占断春光是此花诗欠推敲吟未稳闲敲石火煑新茶
　　【赵福元　　曽布　　　弧山　　　石屏玉蟾　　　向敏中　　耐庵　　　曽汉英】
　　玉树交横雪后天今年春色胜常年月穿书幌漏清影风弄花香作瑞烟锦袖妬姬争巧笑练裙溪女鬬清妍自吟自酌无些事始信人间有散仙
　　【司马公　　崔度　　　竹溪　　　朱淑真李山甫　　东坡　　　徐愚溪　　刘云卿】
　　乞与云膏洗俗肠和诗端恐不成章斩新一朶含风露薫作九天沉水香人事自生今日意幽花还似昔年芳两山尽是经行处山后山前两屐霜
　　【程伯淳　　林季谦　　东坡　　　玉蟾后山　　　王粹　　　秋崖　　　石屏】
　　忍冻寻香雪里行压枝氷雪眼中春年年歳歳花相似冷冷疎疎蕋更匀岂有林泉邀俗客更将风月醉佳賔防须载酒孤山去疎影横斜访旧邻
　　【孙志峯　　子苍　　　刘希夷　　从古倪天隐　　永叔　　　竹溪　　　子苍】
　　孤宦殊方意自违故山幽梦忆疎篱一千里路家何远十二朱防月未移春色似人防又老流年如水去难追诗家只恐和羮晚緑叶成阴子满枝
　　【张横　　　陆仓　　　竹溪　　　徐千里方纬　　　陈尧佐　　赵伯成　　杜牧】
　　满地飘零更断肠恐随春梦去飞扬栁摇防榭东风软花扑玉缸春酒香驿使不来羗管歇燕钗初试汉宫妆廵檐说尽心期事几度凭防到夕阳
　　【林季谦　　介甫　　　周词岑　　张棨韩偓　　　晦庵　　　王叔安　　于湖】
　　不受胭脂半防侵不堪细雨湿黄昏风吹雪压转强项月淡霜清欲断魂方士斸成金鼎汞素衣同扣酒家门一年春事又成梦愁紫愁红满故园
　　【沈防斋　　东坡　　　秋崖　　　放翁陶然　　　竹塘　　　沈惟肖　　斯庵】
　　湖山摇落歳方悲自恐氷容不入时但笑红芳夸艳冶浑将绛雪防寒枝桥邉野水通渔路城外春风吹酒旗正似羙人初醉着淡妆浓抺总相宜
　　【陈竹泉　　东坡　　　秋崖　　　王梅溪和靖　　　刘禹锡　　介甫　　　东坡】












　　梅花字字香后集
