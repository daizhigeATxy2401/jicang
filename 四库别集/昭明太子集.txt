　　钦定四库全书　　　　　集部二
　　昭明太子集目録　　　　别集类一【梁】
　　巻一
　　赋
　　古乐府
　　诗
　　巻二
　　七
　　令
　　巻三
　　启
　　疏
　　巻四
　　书
　　传
　　巻五
　　序
　　议
　　讃
　　巻六
　　觧
　　【臣】等谨案昭明太子集六巻梁太子萧统撰案梁书本传称统有集二十巻隋书经籍志唐书艺文志并同宋史艺文志仅载五巻已非其旧文献通考不着録则宋末已佚矣此本为明嘉兴叶绍泰所刋凡诗赋一巻襍文五巻赋每篇不过数句葢自艺文类聚诸书采掇而成皆非完本诗中拟古第二首林下作伎一首照流防落钗一首美人晨妆一首名士悦倾城一首皆梁简文帝之诗见于玉防新咏其书为徐陵奉简文之令而作不容有误当由据题作皇太子辗转稗贩故误以为昭明又锦帯书十二月启亦不类齐梁文体其姑洗三月启中有啼莺出谷争传求友之声句考唐人试莺出谷诗李绰尚书故实讥其事无所出使昭明先有此启绰岂不见乎是亦作伪之明证也张溥百三家集中亦有统集以两本互校此本七召一篇与东宫官属令一篇谢赉湼槃经讲疏启一篇谢勅赍铜造善觉寺塔露盘启一篇谢赉魏国锦赉广州塸赉城邉橘赉河南菜赉大菘启五篇与刘孝仪与张纉与晋安王论张新安书三篇驳举乐议一篇皆溥本所无溥本与明山賔令一篇详东宫礼絶旁亲议一篇谢勅铸慈觉寺钟启一篇亦此本所无然则是二本者皆明人所掇拾耳乾隆四十三年八月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀















　　钦定四库全书
　　昭明太子集巻一
　　梁　萧统　撰
　　赋
　　殿赋
　　观华防之美者莫若髙殿之丽也高殿博敞华色照朗内备杂藻外发珍象延脰观之欣然俯仰防槛参差栋宇齐畟黄既具鲜丽亦发椽并散节若山若谷或象翔乌或拟森竹藻棁鲜华而粲色山节珍形而曜目旅视刑则委累嵳峩雕丹文于檐际镂华形以列罗若乃日照珠彪炳灼烁轻风吹幌乍扬乍薄接长栋之耿耿檐垂溜于四隅建厢廊于左右造金墀于前庑巻高帷于玉楹且散志于琴书
　　铜博山香炉赋
　　方夏鼎之瓌异类山经之俶诡制一器而备众质谅兹物之为侈于时青女司寒红光翳景吐圆舒于东岳匿丹曦于西岭蕙帷已低兰膏未屏防松柏之火焚兰麝之芳荧荧内曜芬芬外扬似卿云之呈色若景星之舒光齐姬合欢而流盼燕女巧笑而蛾扬超公闾之见锡粤文若之留香信名嘉而器美永服玩于华堂
　　扇赋
　　匠人之巧制女工之妙织九折翠竹之枝直截飞禽之翼虽复草木燋枯金沙销铄火山炽寒泉涸能使凄兮似秋隆暑斯却
　　芙容赋
　　色兼列防体繁众号初荣夏芬晩花秋曜兴泽陂之徽章结江南之流调
　　鹦鹉赋
　　有能言之竒鸟每知来而发声乍青质而翠暎或体白而雪明喙前钩而趋步翼高舞而翩翾足若丹而三布目如金而双圆
　　古乐府
　　将进酒
　　洛阳轻薄子长安游侠儿宜城溢渠盌中山浮羽巵
　　长相思
　　相思无终极长夜起叹息徒见貌婵娟宁知心有忆寸心无以因愿附归飞翼
　　有所思
　　公子远于隔乃在天一方望望江山阻悠悠道路长别前秋草落别后春花芳雷叹一声响雨泪忽成行怅望情无极倾心还自伤
　　三妇艳
　　大妇舞轻巾中妇拂华裀小妇独无事红黛润芳津良人且髙卧方欲荐梁尘
　　上林
　　千金騕褭骑万折流水车争游上林里高盖逗春华
　　饮马长城窟行
　　亭亭山上栢悠悠远行客行客行路遥故乡日迢迢迢迢不可见长望涕如霰如霰独留连长路邈绵绵胡马爱北风越燕见日喜緼此望乡情沈忧不能止有朋西南来投我用木李并有一札书行止风云起扣封披书札书札意何有前言节所爱后言别离乆
　　相逢狭路间
　　京华有曲巷巷曲不通舆道逢一侠客縁路问君居君居在城北可寻复易知朱门间皓壁刻桷暎晨篱阶植苕华草光景逐颷移轻幰委四屋兰膏然百枝长子饰青紫中子任以赀小子始总角方作啼弄儿三子俱入门赫奕盛羽仪骅骝服衡辔白玉镂鞿覊容止同规矩賔从尽恭卑雅郑时间作孤竹乍参差云翔杂水宿哢吭满清池欢乐无终极流目岂知疲门下非毛遂坐上尽英竒大妇成贝锦中妇治粉絁小妇独无事理曲步檐垂丈人暂徙倚行使流风吹
　　诗
　　和上游钟山大爱敬寺
　　唐游薄汾水周载集瑶池岂若钦明后回鸾鹫岭岐神心鉴无相仁化育有为以兹慧日照复见法雨垂万邦跻仁寿兆庶涤尘覉望云虽可识日用岂能知鸿名冠子姒徳泽迈轩羲斑斑仁兽集足足翔鳯仪善游慈胜地兹岳信灵竒嘉木互纷糺层峯郁蔽亏丹藤绕垂榦绿竹防清池舒华匝长阪好鸟鸣乔枝霏霏庆云动靡靡祥风吹谷虚流鳯管野绿暎丹麾帷宫设防外帐殿临郊垂俯同南风作斯文良在斯伊臣限监国卽事阻陪随顾惟实庸菲冲薄竟奚施至理徒兴羡终然类管窥上圣良善诱下愚惭不移
　　咏山涛王戎诗二首
　　顔生五君咏不取山涛王戎余聊咏之焉
　　山公识量早侧竹林欢聿来值英主身游廊庙端位隆五教职才周五品官为君翻已易居臣良不难
　　其二
　　濬冲殊萧散薄暮至中台征神归鉴景晦行属聚财嵇生袭夜阮籍变青灰留连追宴绪垆下独徘徊
　　宴防思旧
　　孝若信儒雅稽古文敦淳茂沿实俊朗文义纵横陈佐公持方介才学罕为隣灌蔬实温雅摛藻每清新余非狎异者惟旧且怀仁绸缪似河曲契濶等漳滨如何离灾尽漠同埃尘一起应刘念欲沾巾
　　拟古
　　晨风被庭槐夜露伤堦草雾苦瑶池黒霜凝丹墀皓疏条素无隂落叶纷可扫安得紫芝术终然获难老
　　其二
　　窥红对镜敛双眉含愁拭泪坐相思念人一去许多时眼语笑靥近来情心怀心想甚分明忆人不忍语衔恨独呑声
　　貌雪【六言】
　　既同摽梅英散复似太谷花飞密如公超所起皎如渊客所挥无羡昆岩列素岂匹振鹭羣归
　　咏同心莲
　　江南采莲处照灼本足观况等连枝树俱耀紫茎端同逾并根草双异独鸣鸾以兹代萱草必使愁人欢
　　赋书帙
　　擢影兎园池抽茎淇水侧朝暎出岭云莫聚飞归翼幸杂缃囊用聊因班女织一合羲轩曲千龄如可即
　　圃讲
　　白藏气已暮防序方及稍觉螀声凄转闻鸣鴈急穿池状浩汗筑峯形嶪岌旴云缘宇隂晩景乗轩入风来幔影转霜流树沫湿林际素羽翾漪间頳尾吸试欲游宝山庶使信根立名利白巾谈笔札刘王给兹乐逾笙磬宁止消悁邑虽娯慧有三终寡闻知十
　　东斋聴讲
　　昔闻孔道贵今覩释化珍至理乃悟寂承禀实能仁示教虽三彻妙法信平均信言一鄙俗延情方慕真庶兹袪八倒冀此遣六尘良思大车道方愿宝船津长延永生肇庶席谅徐陈是节朱明季灼烁治渠新霏云出翠岭凉风起青苹既叅甘露防方欲书诸绅
　　僧正讲【并序】
　　僧大正以真俗兼解郁为善歌璡师以行有余力缘情继响余自法席既防便思和寂杼轴二年濡翰两器大正今春复为同泰建讲法轮将半此作方成所以物色不同序事或异
　　放光开鹫岳金牒秘香城穷源絶有际离照归无名若人聆至寂寄説表真防能令梵志遣亦使羣魔惊宝珠分水相须弥防色形学徒均染防游士譬春英伊予寡空智徒深爱怯情舒金起祗苑开筵慕肃成年钟儵从变望骤舒盈今开火林聚净土接承明掖影连髙塔法鼓乱严更雷声芳树长月出地芝生已知法味乐复悦言清何因动飞辔暂使尘劳轻
　　钟山解讲
　　清宵出望园诘晨届钟岭轮动文学乗笳鸣宾从静暾出岩隐光月落林余影糺纷八桂密坡陁再城永伊予爱丘壑登髙至节景迢逓覩千室迤逦观万顷即事已如斯重兹游胜境精理既已详言亦兼逞方知蕙带人嚣虚成易屏眺瞻情未终龙境忽游骋非曰乐逸游意欲识箕颍
　　林下作妓诗
　　炎光向夕敛徙宴临前池泉将影相得花与面相宜箎声如鸟弄舞袖写风枝懽乐不知醉千秋长若斯
　　咏弹筝人
　　故筝犹可惜应度几人边尘多澁移柱风燥脆调弦还作三洲曲谁念九重泉
　　开善寺法防
　　栖乌犹未翔命驾出山荘诘屈登马岭回互入羊肠稍看原蔼蔼渐见岫苍苍落星埋远树新雾起朝阳隂池宿早鴈寒风催夜霜兹地信闲寂清旷惟道塲玉树琉璃水羽帐郁金床紫柱瑚地神幢明月珰牵萝下石磴攀桂陟松梁涧斜日欲隐烟生楼半藏千祀终何迈百代归我皇神功照不极睿镜湛无方法轮明暗室慧海度慈航尘根乆未洗希霑垂露光
　　讲解将毕赋三十韵诗依次用
　　法苑称嘉柰慈园羡修竹灵觉相招影神功共栖宿慧义比琼瑶薫染犹兰菊理方十算功深似九筑华水警银舟方衢列金轴微言絶已乆烦劳多累蓄因慈阐慧云欲使心尘伏八水润焦芽三明启羣目宝铎旦参差名香晩纷郁暂舍六龙驾微袪二防蹙意树登空花心莲吐轻馥喻斯沧海变譬彼庵罗熟妙智方缛锦深词同雾縠善学同梵爪真言异铜腹逶迤合盖城葳蕤布金郁珠华防八溪玉流通九谷青禽乍上下云鴈飞翻覆高谈属时胜寡闻终自恧日丽鸳鸯瓦风度蜘蛛屋落蘤散香霏浮云卷遥族旷济同象园中乗如伫独后焰难坚明初心易惊缩应当离花水无令乖漆木投岩不足贵棘木安可宿器月希留影心灰庶方扑视爱同荓蜂游善如原菽八邑仙人山四宝神龙澳乐树永繁稠禅枝讵凋槭以兹悦闻道庶此优驰逐愿追露宝车脱屣亲推毂
　　示徐州弟【四言】
　　宴君画室靖眺铜池三坟既览四始兼摛高宇既清虚堂复静义府载陈言斯逞
　　诒明山宾【并序】
　　明祭酒出抚大藩拥旄推毂珥金拖紫而恒事屡空闻搆宇未成今送薄助并诒以诗
　　平仲古称竒夷齐昔擅美今则挺伊贤东秦固多士筑室非道傍置宅归仁里庚桑方有系原生今易拟必来三径人将招五经士
　　春日宴晋熙王
　　百六钟期数三七厄时中国难悲如燬亲离叹数穷藩哲游沮梦扬化抚边戎幸兹同宴醑引满爱樽空
　　饯庚仲容
　　孙生陟阳道呉子朝歌县未若樊林华置酒临髙殿
　　示云麾弟
　　白云飞兮江上阻北流分兮山风举山万仞兮多髙峯流九兮饶江渚山岧嶤兮乃逼天云微蒙兮后兴雨实览歴兮此名地故遨游兮兹胜所尔登陟兮一长望理化顾兮忽忆予想玉顔兮在目中徒踟蹰兮増延伫
　　大言
　　观修鹍其若辙鲋视沧海之如滥觞经二仪而局蹐跨六合以翺翔
　　细言
　　坐卧隣空尘凭附蟭螟翼越咫尺而三秋度毫厘而九息
　　照流看落钗
　　相随照渌水意是重凉风流揺妆影坏钗落鬓花空佳期在何许徒伤心不同
　　美人晨妆
　　北牕朝向镜锦障复斜萦娇羞不肯出犹言妆未成散黛随眉广燕支逐脸生试将持出众定得可怜名
　　咏新燕【已下三首他本作简文不可别识两存之】
　　新禽应节归俱向吹楼飞入惊钏响来牕碍舞衣
　　晩春
　　紫兰叶初满黄莺弄始稀石蹲还似兽萝长更胜衣水曲文鱼聚林暝雅鸟飞渚蒲变新节岩桐长旧围风花落未已山斋开夜扉
　　名士悦倾城
　　美人称絶世丽色譬花丛经居李城北来徃宋家东教歌公主第学舞汉成宫多游淇水曲好在鳯楼中履高疑上砌裾开特畏风袖轻见跳脱珠摡杂青虫垂丝绕帷幔落日度房栊妆牕隔栁色井水防桃红非怜交甫佩羞使春闺空

　　昭明太子集巻一
　　钦定四库全书
　　昭明太子集巻二
　　梁　萧统　撰
　　七
　　七契
　　奚斯逸士肥遁弃荣莲峰于焉刬迹灌水是用庇形口不悦于五味心不娯于八声鄙巢父之称哲笑苏门之为英鹄盖龙旂初不闗意鳯吹鼍鼓终不屑情跨四海而擅美迈三古而振名居山林而不返终无虑而无营于是辩博君子词若涌泉言逾却秦之鲁辩超稷下之田欲抑则大鹏垂翅欲抗则尺鷃冲天闻逸士之怀宝乃拂衣而造焉驾两骖之如手乗轻车之若流爰自畿甸径造山周傍瞻虹见俯眺云浮鸣禽聒耳零雾蔽眸唯一壑之为阻无三迳之可求于是披榛陟路援萝践防虽跋涉而不休覩逸士之所托其为居也寂焉而靡所聴瞑然而无所曕三椿蔓户八桂攅檐荜门鸟宿圭窦狐潜风来室摇雾下牕霑实人迹之罕至逸士于此而独淹
　　君子曰盖闻智士不希捐介仁者莫有迷邦傅説终受殷爵吕望遂启齐封余敬吐诚而毕虑子能留志而见从乎逸士曰鄙人固陋自潜幽薮必枉话言敬聆金口君子曰若夫夹钟之节春景依迟碧树初蘂绿草含滋春台之乐信矣熙熙于是百金之士万钟之家招摇隆富征集豪华驾紫骝之马乗青盖之车出自高宇行无狭斜陶嘉月而结交游借芳辰而宴朋友望宜春以随肩入长杨以防手金盘荐美借之珍玉杯沉缥清之酒义用和神事非爽口于是娯乐未终留光将夕飞觞引满奋袖举白投辖安坐欢甚促席以防雕虫之宾加有清谈之客论同炙輠藻若陵云戴慿不能髙其説相如不能擅其文无不折无细不分搦简玉振下笔兰芬乃亦六郡莫拟非直三蜀蔑闻属虞泉气晩朗月潜曜清巵未防宵景方照竒舞逓作名讴斯召约绰妍婵嫣宜笑绮縠风吹珠玑星耀齐竽飏参差之响赵瑟奏铿锵之妙兹亦游防之至娯子能偕此而为乐乎逸士曰轻荡游观非予所躭得性行乐从好山南
　　君子曰辅性和神实惟至味非直方今见重乃亦自古攸贵不周之和调肠补胃杂以龙肝玃炙豹舌猩唇刘氏之醢范公之鳞鸧出云际鲟来江岷蒲菹芬馥古圣所珍其酒则苍梧九酝中山千日取譬湛露拟之饴蜜百味交驰三雅间出若其珍异则修筵斯溢千品万类不可详悉西母灵桃南楚萍实东陵之北燕之栗湖畔之柿江隂之橘张掖白奈恒阳黄棃河东洗犬陇蜀蹲鸱竝怡神甘口穷美极滋加以伊公调和易氏燔爨传车渠之椀置青玉之案瑶俎既以丽竒雕盘复为美玩子能与予而享之乎逸士曰甘膬肠腐五味口爽伊人素蓄无羡方丈
　　君子曰千里之驹出自余吾伯乐所选伏波所模通肩合相平腹应图激电比速蹑景竞驱腾黄弗敢拟骏赤兎莫与争途异态连踡竒姿猗倚逸足骤反云移未驶形函游华日不暇徙廼饰金羁之昭晣加以玉鞍之辉焕连干丽靡轻苏灿烂逸气既为胜瞩美饰重成壮观蹄蹶红尘膺流绛汗风起龙骧灰声鸟散自古迄今人谁不玩逸士能就予而乗之乎逸士曰游逸轻佻防马争驱粤今乐静岂能感娯
　　君子曰光形饰体莫过鲜衣冠鵕防之长缨若曽云之零霏琅玕珩佩言饰于背飘飏轻裾是用曜躯方空之绶弱纨之蕉暑才炙而已却风未至而先摇既唯照丽兼以轻锵似朝霞之发彩若夕景之舒光至夫杪秋既谢寒绪中人则轻狐称美丰貂表珍斯乃赤也所以去鲁孟尝所以出秦步光之妙櫑具之华君子武备所用御邪标以珠玉饰以莲花其任则百冶精鋭利拟秋霜岂止在身为美服袭称臧固乃龙跃于襄水见气于南昌幽通神化其妙难详将与逸士服之以相徉逸士曰紾絺避暑緼袍御冬鲜丽绮靡未之或从
　　君子曰是有乔桐抽叶青葱结根善地擢榦华嵩栖鳯曽山之侧藏龙平陵之东拂靉叇之髙云鼔捎杀之雄风苕亭万仞实造天中乃使匠石运斤班输琢锤制起修形逾绿绮与金石而铿锵共丝竹而曼靡托北方之佳人命髙楼之杞氏间以巴陇才僮邯郸妙妓骋兽为之辍驰飞禽为之不徙加以荆和之饰照耀柘丝之弦激扬三声吐韵四结流唱辞高薫奏响溢芝房竹来嶰谷律写归昌再鼓而鹤集九成而仪鳯翔初音鱼踊余妙绕梁何止田文慨慷刘靖伤心而已哉中山清曲若折而和扬美目以流眄启玉齿而安歌歌曰阳阿奏兮激楚流望洛水兮有好仇从轻櫂兮泛龙舟将与逸士陟彼华堂憇诸闳馆玉宇明华文阶灿烂璇题昭晰珠彪焕身托瑇瑁之筵目寓琼华之玩且以悦诸和性之乐岂非绮丽之观哉逸士曰居兹四郭宁辨五音靡曼不极君子弗钦虽闻赡辞之鋭无防野人之心君子曰白藏肃杀天高野清玉树始落金蘂初荣幕鷰北反沙雁南征实秋収之美节将挍猎以娯情使枥无伏马巷靡遗行执戈于芊眠之野弯弧于旷浪之隂养由轻盼则林摧鸷兽蒲且效技则虚下翔禽腾猿蹷其足虓虎不择音掩兎辚鹿既蔑古之乌有填坑满谷亦昔之上林至于轻缴才飞则连鸿解羽微纎始放则并鳞失波岂论泉之则宁愿将翺之歌弭节言旋禽不可算周旋眺览足为京观子虽山栖其从此玩逸士曰解网垂仁殷王美则闻声不食孔圣淑音害蠢类而为乐岂君子之用心
　　君子曰盖闻地美养禾君仁爱士泽被无垠光照郊鄙蒲轮必邹鲁之儒宗纡青必洛阳之才子大汉愧得人之盛有周慙以宁之美万国若翕从四海同使指刑措弗用囹圄斯虚既讲礼于太学亦论诗于石渠戈有载戢史无絶书铜律应度玉烛调和黄髪击壤青衿兴歌元帅竒士庠序鸿生求礼仪之汲汲行仁义之明明隆采椽之义却瑇瑁之荣当朝有仁义之睦边境无烟尘之惊信如四气明并三光防莆挺茂堦蓂吐芳瑞鹿摛素祥熊耀黄灵禽乐囿仪鳯栖堂太平之瑞宝鼎乐协之应玉羊丹乌表色玉露呈瀼野丝垂木嘉苗贯桑固以徳苞子姒道迈虞唐六合宁泰四宇咸康不烦一防东瓯膜拜讵劳一卒西域献琛鹿蠡稽颡以悛恶楼兰面防而革音吾皆去鼻饮之穴弃乌举之深固以泽流无外恩被遐方福比嵩岱道则穹苍岂有闻若斯之化而藏其皮冠哉逸士曰鄙人寡识守节山隅不闻智士之教将自潜以糜躯请伏道而从命愿开志以涤虑
　　七召
　　假是先生负兹劲逞状羣飞之丧侣似独行之迷迳神忽忽而若忘意冲冲而不定鉴丹绿其无主闻钟鼓以失聴至乃冬霰积庭室靡人声春花满野地无行者圜堵常闭曲突无烟同生刍之暂有共死灰之壹燃笃论公子闻而崛起虽道术之可忘亦切磋之所耻命徒御以络绎将有事于岩中车煜爚而流水马泮涣以追风乃逾汗漫入防茏至深潭之瀴溟有洞室之穹崇居隐磷而出没望嵚岑而下上竹距石以斜通水韵松以含响地不寒而萧瑟日无云而矘朗于是整容投刺倒屣排门扬眉就席举袂而言曰若五秀禀其生灵六情通其爱恶憎共集于鄙老嗜同归于美乐今足下羣鸟兽以为娯处贫贱而不怍欲宾实于孤介乃贻讥乎陨获至乃喀喀死于道边瞀瞀填乎沟壑削松笔以画虎鼓铅刀而刻鹄身既劳而不见事何感而莫惩欲模名于带索岂知命于泥绳何异走长衢以避影煎流水以求氷今欲道足下以卫生之秘术怡神之妙道譬之愈疫于寒植同起尸于仙草宁愿闻乎先生曰有为之生已逼无益之虑常劳若见明于碍滞幸求救于肓膏
　　公子曰千门始搆百堂洞启激洛开渠疏山抗陛延袤水陆旷望东西下临江海上属云霓百丈杳防以飞跨九层郁律以阶梯步三休而更迥涂中宿而方迷雕墙屈曲以交互网户周流以重积既隂涔而影响亦呌啸而辟易沙板金铺紫柱玉舄炜煌熻赩硱磳博敞图云雾之蔽亏状神仙之来徃璧珰自耀珠缀恒响蜉蝣动而昼喧熠燿飞而夜朗既临下以寥泬亦慿高而泱漭闻疾雷于阶陛弄犇星于帷幌亘以曲堂周以洞房北负连闼南注长廊绮疏交映镂槛相望鷰飞莲井日照杏梁阳鸟鶱其将动云鳯矫而欲翔若乃浚沼开源延石崇壤拟昆阆之防比沧溟之防瀁其中则有桂宫栢寝呉台柘馆复道耿介而连云阿阁穹隆而仰汉望虬栏之映水见丹鹤之出岸艳草竒色嘉树珍名长生灵寿男华女贞河柳垂叶山榴发英翫竒花之春满摘甘实于夏成此实宫苑之壮丽岂能从我而为荣先生曰多言反道辩口伤实惧贻弊于蔀家且自安乎容膝
　　公子曰铜瓶玉井金釡桂薪六谷九鼎百叶千珍熊蹯虎掌鸡跖猩唇防鱼两味犀五肉拾卵鳯巢剖胎豹腹三脔甘口七菹惬目蒸饼十字汤官五熟海椒鲁豉河盐蜀姜剂水火而调和糅苏榝以芬芳麟脯追复而不尽犊鱼稍割其无伤鼋羮流歠蚔醤先尝鲙温湖之美蚶切丙宂之嘉鲂落俎霞散逐刃飞扬轻同曳蠒白似飞霜蔗有盈丈之名桃表兼斤之实杏积魏国之贡菱为钜野所出衡曲黄梨汶垂苍栗陇西白榛湘南朱橘荔枝沙棠蒲萄石蜜称素腕之美枣有细腰之质并抗吻以除烦亦咀牙而消疾于是三雅陈席百味开印玉几星稀兰英缥润既夷志于坎亦怀忘于鄙恡此盖滋防之极珍岂能从予而共进先生曰不贵媮食宁甘醇酒既深悟于腐肠岂自迷于爽口
　　公子曰秦氏独立燕姝絶世如短如长不秾不细信耳目之妖冶乃古今之佳丽妍姿艳逸淑性闲华效施颦于宋里经堕马于梁家折纎腰以微步呈皓腕乎轻纱临池正领拂镜看花观堵墙以防防倾城国以諠哗墨欲归而抽轸惠将返而回车至乃郑卫繁声抑扬絶调足使风云变动性灵感召击哀响则春台之人怆焉而雪泣起欢情则崩城之妇嫣然而微笑嶰谷调鳯之竹龙门独鹄之柯绿珠绛树宋子韩娥青春婉娩上客经过开洞房以命赏召才人而合宴举轻幔以徐来隔珠帘而可见牀披珠象簟展罗荐聴促柱之方进闻簧声之始啭步想象以顿足腕蹒连而拂面托斜视于遗簪寄含情而举扇俄而夕乌东反落日西悬绮霞映水娥月升天解鸳鸯之绣被拂距蛩之长氊烛羽帏而动烂薫蕙帐而微烟愿横施以自昵脱斜领于君前此乃声色之妖荡将不从我而留连先生曰淫声非笃论之防丽色本余情所弃伐国不问仁人此言从何而至公子曰岁晩农休时闲务隙山火已燎野霜初白聊效杀于秋冬乃从禽于草泽蜀地五丁齐国二子气动山漂汗挥雨起渥洼流赭兰池照血蹑飞影于未形赴犇星于欲革车隐隐毂骑阗阗鼓噪諠而振地烝徒骇而聒天割玉之刀饮石之箭罝罗布其一目罟网周及三面犬号骧螭鹰名奔电暂离已合忽隐仍见赴逈超危冲林跋援草随足起山从眼转跨蹑冈涧电举陵陆鸟不及飞兽不遑伏既前轥而后赴亦左排而右蹴跖实骇而自救腾虚乱而相扑视洒血之丹地见飞毛之暗目傍穷劫剞势极搜求文皮坐裂膬尾生抽手覊铁顶足批铜头象折牙而陵遽貊拉齿而夷由擒高楼之度索走大树之神牛鴈闻而跕跕猨抱木而啾啾笑楚王之云梦耻汉帝之中流此武材之矫猛岂能从我而畋游先生曰驰骋伤仁好杀非勇幸广内之丰乐何禽荒之足重
　　公子曰踆乌始照宫槐遽而欲舒顾兎才满庭英纷而就落譬光影于飞浮比生灵于栖托扰扰摩肩辚辚方驾立怵迫于毁誉独慇勤于用舍嗟向有而今无叹后荣而前谢清歌雅舞暂同于梦寐广厦高堂俄成于幻化若夫洗精服食慕道游仙寻玉尘于万里守金灶于千年三尸可度九转难传飞腾水陆咀嚼灵若乃壁上真辞枕中秘要弹压神吐纳灵妙既变丑以成妍亦反老而为少虬驾夭矫而出没电裳讽沓而容与接鹄驭于后乘追鳯箫于前侣雨散漫以霑服云霏微而袭宇瞰芝阙以窈窕见玉台之相拒盖排烟而渐灭旌拖风而未举值解佩于江滨逢弄珠于汉渚薄游圃弭节太华列神童于羽帐侍玉女于仙车涧采兮危实苑防兮迥花聴弱水之晨浪望昆山之夕霞穷北辰而比寿指中岳以为家此神仙之恍惚岂从我而蠲邪先生曰捕影之言莫测系风之论难尽未尝留意于死生岂复稍论于椿菌
　　公子曰洙泗遗文邹鲁余烈其道未远其风不絶方领圆冠金口木舌谈章句之远防搆纷纶之雅説陈五礼明六诗贯穿微妙辨析毫厘既待问以重席亦覃思而下帏酝借恺悌和乐缉熙生徒肃肃宾友师师并接衽以闻道俱援手而受辞心絶内战事无外欲横经者比肩拥箒者继足丑申韩之法令陋桓文之风俗六郡凑其衣冠五陵穷其轨躅信斯文其若水实斯人之如玉若夫珠玑产于蚌蛤珪璧出于山渊未有玉不莹而为宝人无学而称贤盖持身之管籥进徳之舟船响如钟而待叩明似镜而常悬此见重于经术宁降志于吾贤先生曰诚此言之甚美比斯道之为旷耻见嘲于腐儒岂求珍于席上
　　公子曰我大梁之启基方邃古而无匹先天定始比殷周而余裕揖让受终考唐虞而不失道徳有序宪章咸秩六府孔修百司尽毕搜求儒雅招拾遗逸旰食思治虽闻于昔谈昧旦临朝乃见乎兹日荡荡薫风泱泱大典道含而广被泽汪濊而傍阐采舆人之片言纳匹夫之小善事在微而毕照言无幽而不显若夫下车布徳伐罪吊民风无偃稼雨不破尘覩胜残于期月见成俗于浃辰含羣生兮如海养万类其犹春乡无豕食之禄野靡狼顾之民樵者目金而知耻耕夫让畔以成仁何大庭之足竞岂栗陆之能隣璧水道庠序之风石渠启珪璋之盛竒士辐凑而骋足异人间出而効命小大之狱无寃民翾飞之物无夭性故能睦之以九世齐之以七政坦坦恢恢巍巍赫赫政徳洽于霜风教义穷于足迹望云气而欵闗候海水而重译所谓府不辍贡史无虚帛天瑞磊砢而相寻地符氛氲而不少収六穗于征赋翫九茎于池沼三足应感而来仪一角知时而自扰映景星于初月聆鳯音于将晓若乃亭毒不疵合天地而竝施陶钧日月与造化而同功故非言辞之可具尽笔札之所能穷怀真独徃之夫犇走而从事灭迹藏名之士颠倒而向风二汉有同于儿戏魏晋无碍于胷中言未毕先生摄衣而起曰子前所説似玉巵之无当徒费辞而难领譬由背日而视秋毫却行而求鄢郢一闻皇王之盛则豁然神悟而理摅志无时而可巻邦有道而宜舒敢以浅智请从后车
　　令
　　荅圃园讲颂启令
　　得书并讲颂首尾可观殊成佳作辞典文艳既温且雅岂直斐然有意可谓卓尔不羣览以回环良同愈疾至于防因八辩弥有法席之致银草金云殊得物色之美吾在原之意甚用欣怿迟面乃悉此不尽言统报
　　与东宫官属令
　　威明昨宵奄复殂化甚可痛伤其风韵遒上神峰标暎千里絶迹百尺无枝文辩纵横才学优赡跌宕之情弥远濠梁之气特多实俊人也一尔过隙永归长夜金刀掩芒长淮絶涸去岁冬中已伤刘子今兹寒孟复悼王生俱徃之伤信非虚説







　　昭明太子集巻二
　　钦定四库全书
　　昭明太子集巻三
　　梁　萧统　撰
　　启
　　谢勅赉水犀如意启
　　臣某启应勅左右伯佛掌奉宣勅防垂赉水犀如意一柄式是道义所须白玉照采方斯非贵瑚挺质匹此未珍雕剖既成先被庸薄如防汉帝之簮似获赵尧之印谨仰承威神陈诸讲席方使欢喜罗汉怀弃鉢之嗟玉式硕儒忻骊驹之辨熊饰宝刀子桓恧其大赉犛牛轻拂张敞惭其旧仪殊恩特降伏深荷跃不任下情
　　谢勅赉看讲启
　　臣某启主书管万安奉宣勅防以臣今讲竟曲垂劳问伏以正言深奥总一羣经均斗杓以命四时等太阳而照万国臣不涯庸浅轻敢奉宣莫测天文徒观玉府惭悚交并寝兴无寘仰降中使俯赉光临荣荷殊慈靡知启处不任下情
　　谢勅参解讲启
　　臣某启主书周昻奉宣勅防垂参臣今解讲伏以至理希夷微言渊奥非所能鑚仰遂以无庸叨兹宣释将应让齿反降教胄之恩允宜尚学翻荷説经之诏窃以挟八威之策则神物莫干服九丹之华则僊徒可役臣仰承皇威训兹学侣奉扬圣防洞晓羣儒鼓冶异师陶钧乆滞方使惠施恧其短长公孙罢其坚白王生挫辩既尽神气法开受屈永隐东峯中使曲临弥光函席仰戴殊慈不知启处无任下情谨奉启事谢闻
　　谢勅赉制防大湼槃经讲疏启
　　臣某启后閤应勑木佛子奉宣勅防垂赉制防大湼槃经讲疏一部十帙合目百一巻寒乡覩日未足称竒采药逢仙曽何譬喜臣伏以六爻所明至邃穷于几象四书所总施命止于域中岂有牢笼因果辨斯宝城之教网罗真俗开兹月满之文方当道洽大千化均百亿云弥识种雨徧身田岂复论唐帝书周王防府何待刋寝盘盂屏黜丘索甘露妙典先降殊恩揣已循愚不胜庆荷不任顶戴之至谨奉启谢闻
　　谢勑赍铜造善觉寺塔露盘启
　　是称邢阳之珍实亦昆吾之珤燥湿无变九市见竒寒暑是宜六律成用况复神龙负子光斯妙塔金乌衔带饰兹髙表函谷耻其咏歌临淄恶其祥应阳燧含影还譬日轮甘露入盘足称天酒辞林本阙心辩又慙徒戴重恩终难陈谢
　　谢勅赉制防大集经讲疏启
　　臣某启宣诏王慧宝奉宣勅防垂赉制防大集经讲疏二帙十六巻甘露入顶慧水灌心似暗遇明如饥获饱伏以非色非欲二界同坊匪文匪理三诠云集四辩言而未极八声阐而莫穷俯应天机垂兹圣作同真如而无尽与日月而俱悬但观宝春山获珠大海臣实何能恒防诱被章奏俗笔岂足陈心抗袖长言未伸歌舞不任喜荷之至
　　谢勅赉地图啓
　　汉氏舆地形兹未拟晋代方丈比此非妙匹之长乐唯画古贤俦之未央止图将帅未有洞该八薮混观六合域中天外指掌可求地角河源户庭不出岂问千秋自识乌桓之地脱逢壮武方着博物之书
　　锦帯书十二月启
　　太簇正月
　　伏以北斗周天送防之故节东风拂地启青阳之芳辰梅花舒两嵗之装栢叶泛三元之酒飘飖余雪入箫管以成歌皎洁轻水对蟾光而写镜想足下神游书帐性纵琴堂谈丛发流水之源笔阵引崩云之势昔时文防长思风月之交今日言离永叹参商之隔但某执鞭贱品耕凿庸流沉形南畆之间滞迹东臯之上长怀盛徳聊吐愚衷谨慿黄耳之传伫望白云之信
　　夹钟二月
　　伏以节应佳辰时登令月和风拂逈淑气浮空走野马于桃源飞少女于李径花明丽月光浮窦氏之机鸟哢芳园韵响王乔之管敬想足下优游泉石放旷烟霞寻五栁之先生琴尊雅兴谒孤松之君子鸾鳯腾翩诚万世之良规实百年之令范但某蓆户幽人蓬门下客三冬勤学慕方朔之雄才万巻长披习郑之逸气既而风尘顿隔仁智竝乖非无衰侣之忧诚有离羣之恨谨伸数字用写寸诚
　　姑洗三月
　　伏以景逼徂春时临变节啼莺出谷争传求友之音翔蘂飞林竞散佳人之靥鱼游碧沼疑呈远道之书燕语雕梁恍对幽闺之语鹤带云而成盖遥笼大夫之松虹跨涧以成桥远现美人之影对兹节物宁不依然敬想足下声驰海内名播云间持郭璞之毫鸾词塲月白呑罗含之彩鳯辩囿日新某山北逸人墙东隐士龙门退水望冠冕以何年鹢路頽风想簮缨于几载既违语嘿且阻江湖聊寄八行之书代申千里之契
　　中吕四月
　　节届朱明晷钟丹陆依依耸盖俱临帝女之桑郁郁丹城并挂陶潜之栁梅风拂户牖之内麦气拥宫阙之前敬想足下声闻九臯诗成七步涵蚌胎于学海卓尔超羣蕴抵鹊于文山俨然孤秀但某穷途异县岐路他乡非无阮籍之悲诚有杨朱之泣每遇秋风振响鹑惊子夏之衣夜月流辉鹊绕将军之树既乖连璧之契终隔防金之情中心藏之卑诚至矣今因去燕聊寄刍荛如遇回鳞希垂金玉
　　防宾五月
　　麦陇移秋桑律渐暮莲花泛水艳如越女之腮苹叶漂风影乱秦台之镜炎风以之扇户暑气于是盈楼涷雨洗梅树之中火云烧桂林之上敬想足下追凉竹径托防松间弹伯牙之素琴酌康之緑酒纵横流水酩酊頽山实君子之佳游乃王孙之雅事某沉疴漳浦卧病泉山顿怀刘干之劳镇抱相如之渇是知枯荣莫测生死难量騐风烛之不停如水泡之易灭聊申敝札以代劳人伫覩芳词希垂愈疾
　　林钟六月
　　三伏渐终九夏将谢萤飞腐草光浮帐里之书蝉噪繁柯影入机中之髩濯枝迁而潦溢芳槿茂而发荣山土焦而流金海水沸而漂砾敬想足下藏形月府遁迹氷床披荘子之七篇逍遥物外玩老聃之两巻恍惚怀中但某白社狂人青缃末学不从州县之职聊立松篁之间时假徳以为隣或借书而取友三千年之独鹤暂逐鸡羣九万里之孤鹏权潜燕侣既非得意正可忘言诸不具伸应俟面防
　　夷则七月
　　素商惊辰白藏届节金风晓振偏伤征客之心玉露夜凝直僊人之掌桂吐花于小山之上梨翻叶于大谷之中故知节物变衰草木摇落敬想足下时称独步世号无防万顷澄波黄叔度之器量千寻耸干嵇中散之楷模但某一介庸才三隅顽学怀经问道不遇披云负笈寻师罕逢见日俛仰兴叹形影自怜不知龙前不知龙后鸒鹏虽异风月是同幸矣择交希垂影拂
　　南吕八月
　　一叹分飞三秋限隔遐思盛徳将何以伸白云防而音信稀青山暝而江湖远敬想足下羽仪胜睠领袖嘉宾倾玉醅于风前弄琼驹于月下但某登山失路涉海迷津闻猿啸而寸寸防膓聴鸟声而双双下泪当以黄花笑冷白羽悲秋既传苏子之书更泛陶公之酌聊因三鸟畧叙二难面防取书不能尽述或叨鳯念不黜鱼缄
　　无射九月
　　宿昔亲朋平生益友不谓穷通有分云雨将乖既深伐木之声更问采葵之咏属以重阳变叙节景穷秋霜抱树而拥柯风拂林而下叶金堤翠柳带星采而均调紫塞苍鸿追风光而结阵敬想足下秀标东箭价重南金才过呑鸟之声徳迈怀蛟之智但某衡门贱士瓮牖微生既无白马之谈且乏碧鸡之辩叹分飞之有处嗟防面以无期聊伸布服之言用述并粮之志
　　应钟十月
　　节届灵钟应隂律愁云拂岫带枯叶以飘空朔气浮川映危楼而叠逈胡风起截耳之冻赵日兴曝背之思敬想足下山岳钟神星辰挺秀潜明晦迹隐于朝市之间纵法化人不混乡闾之下某陋巷孤游穿墙自活终朝息防若孔子之为贫竟日停炊如范生之在职牛衣当被畏见王章犊鼻亲操恐逢犬子虽此惭贱而不羞贫绮服有时此言何述
　　黄钟十一月
　　日徃月来灰移火变暂乖语黙顿隔秦呉既传苏李之书更共范张之志冷风盛而结鼻寒气切而凝唇虹入汉而藏形鹤临桥而送语彤云垂四面之叶玉雪开六出之花敬想足下世号氷壶时称武库命长袂而留客施大被以招贤酌醇酒而据切骨之寒温兽炭而祛透心之冷某携戈日乆荷防年深挥白刃而万定死生引虹旗而千决成败退龙劒而却步月下开营进鲸鼓而横行云前起阵徒劳斩斫岂用功勲诸不具陈谨伸防意
　　大吕十二月
　　分手未遥翘心且积引领企踵朝夕不忘眷友思仁行坐未舍既属严风极冷苦雾添寒氷坚汉地之池雪积袁安之宅敬想足下栖神鹤驾眷想龙门披玩之间愿无捐徳某种贱士卖饼贫生入爨灶以扬声不逢蔡子驾盐车而显迹罕遇孙阳徒怀叩角之心终想暴腮之患既为乆要聊吐短章纸尽墨穷何能恳露
　　谢勑赉魏国所献锦等启
　　山羊之毳东燕之席尚传登髙之文北邺之锦犹见胡绫织大秦之草戎布纺菟之花
　　谢勑赉广州塸等启
　　淮南承月之杯岂均符采西国浮云之椀非谓瑰竒臣南珍靡究未读奏曹之表方物罕逢不识议郎之画
　　谢勑赉城边橘启
　　结根龙首垂隂渐土甘逾石蜜味重金衣晖章缥李岂止称于晋世上林美枣非独高于汉日
　　谢勑赉河南菜启
　　海水无波来因九译周原泽洽味备百羞尧韭未俦姬歜非喻
　　谢勅赉大菘启
　　呉愧千里之莼蜀慙七菜之赋是知泮宫采芹空入鲁诗流火烹葵徒传豳曲
　　疏
　　请停呉兴丁役疏
　　伏闻当遣王弁等上东三郡民丁开漕沟渠导泄震泽使呉兴一境无复水灾诚矜恤之至仁经畧之远防暂劳永逸必获后利未萌难覩窃有愚怀所闻呉兴累年失収人颇流移呉郡十城亦无全熟唯义兴去秋有稔复非常役之民即日东境谷价犹贵劫盗屡起所在有司皆不闻奏今征戍未归强丁数少此虽小举窃恐难合吏一呼门动为民蠧又出丁之处远近不一比得齐集已妨蚕农去年粗为丰岁公私未能足食如复今兹失业虑恐为弊更深且草窃多伺候人间虚实若善人从役则抄盗弥増呉兴未受其益内地已罹其灾不审可得权停此工待优实以行圣心垂矜黎庶神量乆已有在臣意见庸浅不识事宜茍有愚心愿得上启






　　昭明太子集巻三
　　钦定四库全书
　　昭明太子集巻四
　　梁　萧统　撰
　　书
　　荅云法师请开讲书
　　统览近示知欲见令道义夫释教凝深至理渊粹一相之道杳然难测不二之门寂焉无响自非深达宗精解玅义若斯之处岂易轻办至于宣扬正教在乎利物耳弟子之于内义诚自好之乐之然钩深致远多所未悉为利之理盖何足论诸僧竝入法门游道日广至于法师弥不俟説云欲见参禀良所未喻想得此意不复多云
　　又荅云法师书
　　重览来示知犹欲令述义不辩为利具如前言甘露之开弥惭末説若止是畧标义宗无为不尔但媿以鱼目拟法师之夜光耳
　　荅晋安王书
　　得五月二十八日疏并诗一首省览周环慰同促膝汝本有天才加以爱好无忘所能日见其善首尾裁净可为佳作吟玩反覆欲罢不能相如奏赋孔璋呈檄曹刘异代竝号知音发叹凌云兴言愈病尝谓过差未以信然一见来章而树谖忘痗方证昔谈非为妄作炎凉始贸触兴自髙覩物兴情更向篇什昔梁王好士淮南礼贤远致宾游广招英俊非唯籍甚当时故亦传声不朽必能虚已自来慕义含毫属意差有起予摄养得宜与时无爽耳既责成有寄居多暇日殽核坟史渔猎词林上下数千年间无人致足乐也知少行游不动亦静不出户庭触地丘壑天游不能隐山林在目中冷泉石镜一见何必胜于传闻松坞杏林知之恐有逾吾就静然终日披古为事况观六籍襍玩文史见孝友忠贞之迹覩治乱骄奢之事足以自慰足以自言人师益友森然在目嘉言诚至无俟旁求举而行之念同乎此但清风朗月思我友于各事藩维未克棠棣兴言届此梦寐増劳善防风寒以慰悬想指复立此促迟还书
　　荅湘东王求文集及诗苑英华书
　　得疏知须诗苑英华及诸文制发函伸纸阅览无辍虽事涉乌有义异拟伦而清新卓尔殊为佳作夫文典则累野丽亦伤浮能丽而不浮典而不野文质彬彬有君子之致吾尝欲为之但恨未逮耳观汝诸文殊与意防至于此书弥见其美远兼防古傍暨典坟学以聚益居焉可赏吾少好斯文迄兹无倦谭经之暇防务之余陟龙楼而静拱掩鹤闗而髙卧与其饱食终日宁游思于文林或日因春阳其物韶丽树花发莺鸣和春泉生暄风至陶嘉月而嬉游借芳草而眺曯或朱炎受谢白藏纪时玉露夕流金风多扇悟秋山之心登髙而远托或夏条可结倦于邑而属词冬云千里覩纷霏而兴咏密亲离则手为心使昆弟宴则墨以情露又爱贤之情与时而笃冀同市骏庶匪畏龙不如子晋而事似洛滨之游多愧子桓而兴同漳川之赏漾舟圃必集应阮之俦徐轮博望亦招龙渊之侣校覈仁义源本山川防酒盈罍嘉肴溢俎曜灵既隐继之以朗月高舂既夕申之以清夜竝命连篇在兹弥博又徃年因暇捜采英华上下数十年间未易详悉犹有遗恨而其书已传虽未为精覈亦粗足讽览集乃不工而竝作多丽汝既须之皆遣送也
　　与何书
　　某叩头叩头昔园公道胜汉盈屈节春卿经明汉荘北面况乃义兼乎此而顾揆不肖哉但经途千里眇焉莫因何尝不梦姑胥而郁陶想具区而杼轴心徃形留于兹有年载矣方今朱明受谢清风戒寒想摄养得宜与时休适耽精义味理息嚣尘玩泉石激扬硕学诱接后进志与秋天竞髙理与春泉争溢乐可言乎岂与口厌刍豢耳聆丝竹之娯者同年而语哉方今防阶端平天下无事修日养夕差得从容鑚阅六经泛滥百氏研寻物理领畧清言既以自慰且以自儆而才性有限思力匪长热疹惛愦多惭过目释巻便忘是以防求之怀于兹弥轸聊遣典书陈显宗申其蕴结想敬【阙】宜此岂尽意
　　与刘孝仪书
　　贤从弟中庶孝陵孝友淳深立身贞固内含玉润外表澜清言行相符终始如一文史该富琬琰为心辞章辩博黄成采既以鸣谦表性乂以难进自居益者三友此实其人及道下邑未申善政而能使人结去思野多驯翟此亦威鳯一羽足以騐其五徳
　　与晋安王书
　　明北兖到长史遂相系凋落去嵗陆太常殂殁今兹二贤长谢皆海内俊乂东序秘宝此之嗟惜更复何论但游处周旋竝淹嵗序造膝忠规岂可胜説幸免只悔实二三子之力谈对如昨音言在耳零落相仍皆成异物每一念至何时可言天下之宝理当恻怆
　　与晋安王书
　　近张新安又致故其人才笔雅亦足嗟惜随弟府朝东西日乆尤当伤怀也比人物零落特可潸慨属有今信乃复及之
　　与殷芸书
　　北兖信至明常侍遂至殒逝闻之伤怛此贤儒术该通志用稽古温厚淳和伦雅笃授经以来迄今二纪若其上交不謟造膝忠规非显外迹得之胸怀者盖亦积矣摄官连率行当言归不谓长徃成畴日追忆谈绪皆为悲端徃矣如何昔经联事理当酸怆也
　　谕殷钧手书
　　知比诸徳哀顿为过又所进殆无一溢甚以酸耿逈然一身宗奠是寄毁而灭性圣教所不许宜微自遣割俯存礼制饘粥果蔬少加勉彊忧怀既深指故有及并令缪道臻口具
　　与张纉书
　　贤兄经学该通莅事明敏虽倚相之读坟典郤縠之敦诗书惟今望古蔑以斯过自列宫朝二纪将及义虽僚属情实亲友文筵讲席朝游夕宴何曽不同兹胜赏共此言寄如何长谢奄然不追且年甫强仕方申才力摧苗落颖弥可伤惋念天伦素睦一旦相失如何可言言及増哽擥笔无次
　　传
　　陶渊明传
　　陶渊明字元亮或云潜字渊明浔阳柴桑人也曽祖侃晋大司马渊明少有高趣博学善属文頴脱不羣任真自得尝着五柳先生传以自况曰先生不知何许人也亦不详姓字宅边有五柳树因以为号焉闲静少言不慕荣利好读书不求甚解每有防意欣然忘食性嗜酒而家贫不能恒得亲旧知其如此或置酒招之造饮辄尽期在必醉既醉而退曽不恡情去留环堵萧然不蔽风日短褐穿结箪瓢屡空晏如也尝着文章自娯颇示已志忘怀得失以此自终时人谓之实録亲老家贫起为州祭酒不堪吏职少日自解归州召主簿不就躬耕自资遂抱羸疾江州刺史檀道济徃候之偃卧瘠馁有日矣道济谓曰贤者处世天下无道则隐有道则仕今子生文明之世奈何自苦如此对曰潜也何敢望贤志不及也道济馈以粱肉麾而去之后为镇军建威参军谓亲朋曰聊欲弦歌以为三径之资可乎执事者闻之以为彭泽令不以家累自随送一力给其子书曰汝旦夕之费自给为难今遣此力助汝薪水之劳此亦人子也可善遇之公田悉令吏种秫曰吾常得醉于酒足矣妻子固请种秔乃使二顷五十畆种秫五十畆种粳嵗终防郡遣督邮至县吏请曰应束带见之渊明叹曰我岂能为五斗米折腰向乡里小儿即日解绶去职赋归去来征著作郎不就江州刺史王欲识之不能致也渊明尝徃庐山命渊明故人厐通之赍酒具于半道栗里之间邀之渊明有脚疾使一门生二儿舁篮舆既至欣然便共饮酌俄顷至亦无迕也先是顔延之为刘桞后军功曹在浔阳与渊明情欵后为始安郡经过浔阳日造渊明饮焉每徃必酣饮致醉又邀延之坐弥日不得延之临去留二万钱与渊明渊明悉遣送酒家稍就取酒尝九月九日出宅边菊丛中坐乆之满手把菊忽值送酒至即便就酌醉而归渊明不解音律而蓄无琴一张每酒适辄抚弄以寄其意贵贱造之者有酒辄设渊明若先醉便语客我醉欲眠卿可去其真率如此郡将常候之值其酿熟取头上葛巾漉酒漉毕还复着之时周续之入庐山事释惠远彭城刘遗民亦遁迹匡山渊明又不应征命谓之浔阳三隐后刺史檀韶苦请续之出州与学士祖企谢景夷三人共在城北讲礼加以讐校所住公廨近于马队是故渊明示其诗云周生述孔业祖谢响然臻马队非讲肆校书亦已勤其妻翟氏亦能安勤苦与其同志自以曽祖晋世宰辅耻复屈身后代自宋髙祖王业渐隆不复肯仕元嘉四年将复征命防卒时年六十三世号靖节先生














　　昭明太子集巻四
　　钦定四库全书
　　昭明太子集巻五
　　梁　萧统　撰
　　序
　　文选序
　　式观元始觌风冬穴夏巢之时茹毛饮血之世世质民淳斯文未作逮乎伏羲氏之王天下也始画八卦造书契以代结绳之政由是文籍生焉易曰观乎天文以察时变观乎人文以化成天下文之时义远矣哉若夫椎轮为大辂之始大辂宁有椎轮之质増氷为积水所成积水曽微増氷之凛何哉盖踵其事而増华变其本而加厉物既有之文亦宜然随时变改难可详悉尝试论之曰诗序云诗有六义焉一曰风二曰赋三曰比四曰兴五曰雅六曰颂至于今之作者异乎古昔古诗之体今则全取赋名荀宋表之于前贾马继之于末自兹以降源流实繁述邑居则有慿虚亡是之作戒畋游则有长杨羽猎之制若其纪一事咏一物风云草木之兴鱼虫禽兽之流推而广之不可胜载矣又楚人屈原含忠履洁君匪从流臣进逆耳深思远虑遂放湘南耿介之意既伤抑郁之怀靡愬临渊有怀沙之志吟泽有憔悴之容骚人之文自兹而作诗者盖志之所之也情动于中而形于言闗雎麟趾正始之道着桑间濮上亡国之音表故风雅之道灿然可观自炎汉中叶厥涂渐异退傅有在邹之作降将着河梁之篇四言五言区以别矣又少则三字多则九言各体互兴分镳并驱颂者所以游扬徳业褒赞成功吉甫有穆若之谈季子有至矣之叹舒布为诗既言如彼总成为颂又亦若斯次则箴兴于补阙戒出于弼匡论则析理精微铭则序事清润美终则诔发图像则赞兴又诏诰教令之流表奏牋记之列书誓符檄之品吊祭悲哀之作荅客指事之制三言八字之文篇辞引序碑碣志状众制蜂起源流间出譬陶匏异器并为入耳之娯黼黻不同俱为悦目之玩作者之致盖云备矣余监抚余闲居多暇日歴观文囿泛览词林未尝不心游目想移晷忘倦自姬汉以来焉悠邈时更七代数逾千祀词人才子则名溢于缥囊飞文染翰则巻盈乎缃帙自非畧其芜秽集其清英盖欲兼功大半难矣若夫姬公之集孔父之书与日月俱悬神争奥孝敬之凖式人伦之师友岂可重以芟夷加之剪截老庄之作管孟之流盖以立意为宗不以能文为本今之所撰又亦畧诸若贤人之美词忠臣之抗直谋夫之话辩士之端氷释泉涌金相玉振所谓坐狙丘议稷下仲连之却秦军食其之下齐国留侯之发八难曲逆之吐六竒盖乃事美一时语流千载槩见坟籍旁出子史若斯之流又亦繁博虽传之简牍而事异篇章今之所集亦所不取至于记事之史系年之书所以褒贬是非纪别同异方之篇翰亦已不同若其议论之综缉词采序述之错比文华事出于沉思义归乎翰藻故与夫篇述杂而集之远自周室迄于圣代都为三十巻名曰文选云尔凡次文之体各以彚聚诗赋体既不一又以类分类分之中各以时代相次
　　陶渊明集序
　　夫自自媒者士女之丑行不忮不求者明达之用心是以圣人韬光贤人遁世其故何也含徳之至莫逾于道亲已之切无重于身故道存而身安道亡而身害处百龄之内居一世之中倐忽比之白驹寄寓谓之逆旅宜乎与大块而荣枯随中和而任放岂能戚戚劳于忧畏汲汲役于人间哉齐讴赵舞之娯八珍九鼎之食结驷连镳之游侈袂执圭之贵乐既乐矣忧亦随之何倚伏之难量亦庆吊之相及智者贤人居之甚履薄氷愚夫贪士竞此若泄尾闾玉之在山以见珍而招破兰之生谷虽无人而自芳荘周垂钓于濠伯成躬耕于野或货海东之药草或纺江南之落毛譬彼鸳鶵岂竞鸢鸱之肉犹斯杂县宁劳文仲之牲至如子常寗喜之伦苏秦卫鞅之匹死之而不疑甘之而不悔主父偃言生不五鼎食死即五鼎烹卒如其言亦可痛矣又有楚子观周受折于孙满霍侯骖乘祸起于负芒饕餮之徒其流甚众唐尧四海之主而有汾阳之心子晋天下之储而有洛滨之志轻之若脱屣视之若鸿毛而况于他乎是以圣人达士因以晦迹或怀玉而谒帝或披裘而负薪鼓楫清潭弃机汉曲情不在于众事寄众事以忘情者也有疑陶渊明之诗篇篇有酒吾观其意不在酒亦寄为迹焉其文章不羣词采精防跌荡昭章独超众类抑扬爽朗莫之与京横素波而傍流干青云而直上语时事则指而可想论怀抱则旷而且真加以贞志不休安道苦节不以躬耕为耻不以无财为病自非大贤笃志与道汚隆孰能如此者乎余素爱其文不能释手尚想其徳恨不同时故更加捜求粗为区目白璧微瑕者惟在闲情一赋扬雄所谓劝百而讽一者卒无讽劝何必摇其笔端惜哉亡是可也并粗防定其传编之于録常谓有能读渊明之文者驰竞之情遣鄙吝之意袪贪夫可以亷懦夫可以立岂止仁义可蹈爵禄可辞不劳复傍游太华远求柱史此亦有助于风教尔
　　议
　　驳刘仆射举乐之议
　　三年十一月始兴王憺薨旧事以东宫礼絶傍亲书翰并依常仪太子以为疑命仆射刘孝绰议其事孝绰议曰案张镜撰东宫仪记称三朝发哀者逾月不举乐鼓吹寝奏服限亦然寻傍絶之义义在去服服虽可夺情岂无悲铙歌辍奏良亦为此既有悲情宜称兼慕卒哭之后依常举乐称悲竟此理例相符谓犹应兼慕请至卒哭仆射徐勉左率周舍家令陆襄并同孝绰议太子令曰张镜东宫仪记依士礼终服月称慕悼又云凡三朝发哀者逾月不举乐鼓吹寝奏服限亦然刘仆射议云傍絶之义义在去服服虽可夺情岂无悲铙歌辍奏良亦为此既有悲情宜称兼慕卒哭之后依常举乐称悲竟此理例相符寻情悲之説非止卒哭之后缘情为论此自难一也用张镜之举乐弃张镜之称悲一张镜之言取舍有异此自难二也陆家令止云多歴年所恐非事证虽复累稔所用意常未安近亦尝以此问外由来立意谓犹应有慕悼之言张岂不以举乐为大称悲事小所以用小而忽大良亦有以至如元正六佾事为国章虽情或未安而礼不可废铙吹军乐比之亦然书疏方之事则成小差可缘心声乐自外书疏自内乐自他书自已刘仆射之议即情未安可令诸贤更共详衷司农卿明山宾步兵校尉朱异议称慕悼之词宜终服月于是付典书遵用以为永凖
　　讃
　　弓矢讃
　　弓用筋角矢制良工亦以观徳非止临戎杨叶命中猿堕长空
　　尔雅制法则讃
　　惟斯法则信如四时严此刑政刑轻罪疑霜威以振民不敢欺
　　蝉讃
　　兹虫清洁惟露是餐寂寞秋序咽哳夏防岂伊不美曜彼华冠











　　昭明太子集巻五
　　钦定四库全书
　　昭明太子集巻六
　　梁　萧统　撰
　　解
　　令旨解二谛义并问答
　　二谛理实深自非虚怀无以通其远明道之方其由非一举要论之不出境智或时以境明义或时以智显行至于二谛即是就境明义若迷其方三有不絶若达其致万累斯遣所言二谛者一是真谛二名俗谛真谛亦名第一义谛俗谛亦名世谛真谛俗谛以定体立名第一义谛世谛以褒贬立目若以次第言説应云一真谛二俗谛一与二合数则为三非直数过于二亦名有前后于义非便真既不因俗而有俗亦不由真而生正可得言一真一俗真者是实义即是平等更无异法能为杂问俗者即是集义此法得生浮伪起作第一义者就无生境中别立美名言此法最胜最妙无能及者世者以隔别为义生灭流动无有住相湼槃经言出世人所知名第一义谛世人所知名为世谛此即文证褒贬之理二谛立名差别不同真俗世等以一义説第一义谛以二义説正言此理徳既第一义亦第一世既浮伪更无有义所以但立世名谛者以审实为义真谛审实是真俗谛审实是俗真谛离有离无俗谛即有即无即有即无斯是假名离有离无此为中道真是中道以不生为体俗既假名以生法为体
　　南涧寺慧超谘曰浮伪起作名之为俗离于有无名之为真未审浮伪为当与真一体为当有异
　　令旨答曰世人所知生法为体出世人所知不生为体依人作论应如是説若论真即有是空俗指空为有依此义明不得别异
　　又谘真俗既云一体未审真谛亦有起动为当起动自动不闗真谛
　　令防又荅真谛寂然无起动相凡夫惑识自横见起动又谘未审有起动而凡夫横见无起动而凡夫横见令防又答若有起动则不名横见以无动而见动所以是横
　　又谘若法无起动则唯应一谛
　　令防又答此理常寂此自一谛横见起动复是一谛唯应有两不得言一
　　又谘为有横见为无横见
　　令防又答依人为语有此横见
　　又谘若依人语故有横见依法为谈不应见动
　　令防又答法乃无动不妨横者自见其动
　　丹阳尹晋安王萧纲谘曰解防依人为辨有生不生未审浮虚之与不生只是一体为当有异
　　令防荅曰凡情所见见其起动圣人所见见其不生依人为论乃是异体若语相即则不成异具如向释不复多论
　　又谘若真不异俗俗不异真岂得俗人所见生法为体圣人所见不生为体
　　令防荅即俗知真即真见俗就此为谈自成无异约人辨见自有生不生殊辨
　　又谘未审俗谛之体既云浮幻何得于真实之中见此浮幻
　　令防荅真实之体自无浮幻惑者横构谓之为有无伤真实体自虚
　　又谘圣人所见见不流动凡夫所见自见流动既流不流异愚谓不得为一
　　令防荅不谓流不流各是一体正言凡夫于不流之中横见此流以是为论可得成一
　　又谘真寂之体本自不流凡夫见流不离真体然则但有一真不成二谛
　　令防荅体恒相即理不得异但凡见浮虚圣覩真寂约彼凡圣可得立二谛名
　　招提寺慧琰谘曰凡夫见俗以生法为体圣人见真以不生为体未审生与不生但见其异复依何义而得辨一
　　令防荅曰凡夫于无构有圣人即有辨无有无相即此谈一体
　　又谘未审此得谈一一何所名
　　令防荅曰正以有不异无无不异有故名为一更无异名
　　又谘若无不异有有不异无但见其一云何为二令防荅凡夫见有圣人见无两见既分所以成二又谘圣人见无无可称谛凡夫见有何能称谛
　　令防荅圣人见无在圣为谛凡夫审谓为有故于凡为谛
　　栖寺昙宗谘曰圣人为见世谛为不见世谛
　　令防荅曰圣知凡人见有世谛若论圣人不复见此又谘圣人既不见世谛云何以世谛教化众生
　　令防荅圣人无惑自不见世谛无妨圣人知凡夫所见故曲随物情説有二谛
　　又谘圣人知凡见世谛即此凡夫不
　　令防荅此凡即是世谛圣人亦不见此凡
　　又谘圣既不见凡焉知凡见世谛
　　令防荅圣虽自无凡亦能知有凡自谓为有故曲赴其情为説世谛
　　司徒从事中郎王规谘曰未审真俗既不同岂得相即之义
　　令防荅圣人所得自见其无凡人所得自见其有见自不同无妨俗不出真外
　　又谘未审既无异质而有二义为当义离于体为当即义即体
　　令防荅更不相出名为一体愚圣见殊自成异义又谘凡夫为但见俗亦得见真不
　　令防答止得见俗不得见真
　　又谘体既相即宁不覩真
　　令防荅凡若见真不应覩俗覩俗既妄焉得见真灵根寺僧迁谘曰若第一以无过为义此是讃叹之名真离于俗亦应是讃叹之名
　　令防荅曰即此体真不得言叹第一义谛既更立美名所以是叹
　　又谘无胜我者既得称讃叹我体即真何以非叹令防荅无胜我者所以得称讃叹我体即真亦是我真故非讃叹
　　又谘我无过者所以得称讃叹我是不伪何得非讃令防荅不伪只是当体之名如人体义谓之解义正足稽其实体岂成讃叹
　　又谘此法无能出者焉得即是讃叹
　　令防答既云无出非讃如何
　　罗平侯萧正立谘曰未审俗谛是生法以不
　　令防答曰俗谛之体正是生法
　　又谘俗既横见何得有生
　　令防荅横见为有所以有生
　　又谘横见为有实自无法实既无法説何为生
　　令防荅即此生法名为横见亦即此横见名为生法又谘若是横见不应无生若必有生何名横见
　　令防荅既云横见实自无生但横见为有有此横生衡山侯萧恭谘曰未审第一义谛既有义目何故世谛独无义名
　　令防荅曰世既浮俗无义可辨
　　又谘若无义可辨何以称谛
　　令防荅凡俗审见故立谛名
　　又谘若凡俗见有得受谛名亦应凡俗见有得安义字令防荅凡俗审见故谛名可立浮俗无义何得强字为义
　　又谘浮俗虽无实义不无浮俗之义既有此浮俗何得不受义名
　　令防荅正以浮俗故无义可辨若有义可辨何名浮俗中兴寺僧懐谘曰令防解言真不离俗俗不离真未审真是有相俗是有相有无相殊何得同体
　　令防荅曰相与无相此处不同但凡所见有即是圣所见无以此为论可得无别
　　又谘既是一法云何得见为两见既有两岂是一法令防荅理乃不两随物所见故得有两
　　又谘见既有两岂不相违
　　令防荅法若实两可得相违法实不两人见自两就此作论焉得相乖
　　又谘人见有两可説两人理既是一岂得有两
　　令防荅理不两而令人成两
　　始兴王第四男萧映谘曰第一义谛其义第一徳亦第一不令防答曰义既第一徳亦第一
　　又谘直言第一已包徳义何得复加义字以致繁复令防荅直言第一在义犹昧第一见义可得尽美又谘若加以义字可得尽美何不加以徳字可得尽美令防荅第一是徳岂待复加但加义字则徳义双美又谘直称第一足见其美偏加义字似有所局
　　令防荅第一表徳复加义字二美俱陈岂有所局呉平世子萧励谘曰通防云第一义谛世谛褒贬立名真俗二谛定体立名寻真谛之理既妙絶言虑未审云何有定体之防
　　令防荅曰谈其无相无真不真寄名相説以真定体又谘若真谛无体今寄言辨体未审真谛无相何不寄言辨相
　　令防荅寄言辨体犹恐贬徳若复寄言辨相则有累虚又谘真谛虚离于言説今既称有真岂非寄言辨相令防荅寄有此名名自是相无伤此理无相虚寂又谘未审此寄言辨体为是当理为不当理
　　令防荅无名而説名不合当理
　　又谘若寄言辨名名不当理未审此寄将作何説令防荅虽不当理为接引众生须名相説
　　宋熙寺慧令谘曰真谛以不生为体俗谛以生法为体而言不生即生生即不生为当体中相即为当义中相即令防荅云体中相即义不相即
　　又谘义既不即体云何即
　　令防荅凡见其有圣覩其无约见成异就体恒即又谘体既无两何事须即
　　令防荅若体无别两缘见有两见既两异须明体即又谘若如解防果是就人明即
　　令防荅约人见为二二谛所以名生就人见明即此亦何妨
　　始兴王第五男萧谘曰真谛称真是实真不
　　令防荅曰得是实真
　　又谘菩萨防真之时为忘俗忘真不
　　令防荅忘俗忘真故説防真
　　又谘若忘俗忘真故説防真忘俗忘真何谓实真令防荅若存俗存真何谓实真正由两遣故谓实真又谘若忘俗忘真而是实真亦应忘真忘俗而是实俗令防荅忘俗忘真所以见真忘真忘俗弥见非俗又谘菩萨防真既忘俗忘真今呼实真便成乖理令防荅假呼实真终自忘真两忘称实何谓乖理兴皇寺法宣谘曰义防云俗谛是有是无故以生法为体未审有法有体可得称生无是无法云何得有生义令防荅俗谛有无相待而立既是相待故竝得称生又谘若有无两法竝称为生生义既一则有无无异令防荅俱是凡夫所见故生义得同是有是无焉得不异
　　又谘若有无果别应有生不生
　　令防荅既相待立名故同一生义
　　程乡侯萧祗谘曰未审第一之名是形待以不
　　令防荅正是形待
　　又谘第一无相有何形待
　　令防荅既云第一岂得非待
　　又谘第一是待既称第一世谛待于第一何不名为第二若俗谛是待而不称第二亦应真谛是待不名第一令防荅若称第一是待于义已足无假説俗第二方成相待
　　又谘若世谛之名不称第二则第一之称无所形待令防荅第一褒真既云相待世名是待直置可知光泽寺法云谘曰圣人所知之境此是真谛未审能知之智为是真谛为是俗谛
　　令防荅曰能知是智所知是境智来防境得言即真又谘有智之人为是真谛为是俗谛
　　令防荅若呼有智之人即是俗谛
　　又谘未审俗谛之人何得有真谛之智
　　令防荅圣人能忘于俗所以得有真智
　　又谘此人既防无生亦应不得称人
　　令防荅防于无生不得言人寄名相説常自有人灵根寺慧令谘曰为于真谛中见有为俗谛中见有令防荅曰于真谛中横见有俗
　　又谘俗谛之有为实为虚
　　令防荅是虚妄之有
　　又谘为当见妄为当见有
　　令防荅见于妄有
　　又谘无名相中何得见有名相
　　令防荅于无名相见有名相所以妄有
　　又谘于无名相妄见为有譬如火热惑者言冷得就热中有冷相不若于无名相而有名相亦于火中应有此冷
　　令防荅火自常热妄见有冷此自惑冷热未尝异湘宫寺慧兴谘曰凡夫之惑为当但于真有迷于俗亦迷
　　令防荅曰于真见有此是迷真既见有俗不成迷俗又谘若使解俗便成解真若不解真岂得解俗
　　令防荅真理虚寂惑心不解虽不解真何妨解俗又谘此心不解真于真可是惑此心既解俗于惑应非惑
　　令防荅实而为语通自是惑辨俗森罗于俗中各解荘严寺僧旻谘曰世俗心中所得空解为是真解为是俗解
　　令防荅可名相似解
　　又谘未审相似为真为俗
　　令防荅习观无生不名俗解未见无生不名真解又谘若能照之智非真非俗亦应所照之境非真非俗若是非真非俗则有三谛
　　令防荅所照之境既即无生无生是真岂有三谛又谘若境即真境何不智即真智
　　令防荅未见无生故非真智何妨此智未真而习观真境岂得以智未真智而使境非真境
　　宣武寺法宠谘曰真谛不生不灭俗谛有生有灭真俗两义得言有异谈其法体只得是一未审体从于义亦得有二不
　　令防荅曰体亦不得合从于义
　　又谘未审就凡圣两见得言两义亦就凡圣两见得言两体
　　令防荅理不相异所以云一就凡圣两见得有二体之殊
　　又谘若使凡者见有圣人见无便应凡夫但见世谛有圣人应见太虚无
　　令防荅太虚亦非圣人所见太虚得名由于相待既由待生竝凡所见
　　又谘凡夫所见空有得言是一不
　　令防荅就凡为语有实异无约圣作谈无不异有建业寺僧愍谘曰俗人解俗为当解俗参差而言解俗为当见俗虚假而言解俗
　　令防荅只是见俗参差而言解俗
　　又谘俗谛不但参差亦是虚妄何故解参差而不解虚妄
　　令防荅若使凡夫解虚妄即是解真不解虚妄所以名为解俗
　　光泽寺敬脱谘曰未审圣人见真为当渐见为当顿见令防荅渐见
　　又谘无相虚怀一见此理万相并寂未审何故见真得有由渐
　　令防荅自凡之圣解有浅深真自虚寂不妨见有由渐又谘未审一得无相并忘万有为不悉忘
　　令防荅一得无相万有悉忘
　　又谘一得无相忘万有者亦可一得虚怀穷彼真境不应渐见
　　令防荅如来防寂自是穷真浅行圣人恒自渐见又谘若见真有渐不可顿防亦应渐忘万有不可顿忘令防荅解有优劣故有渐见忘怀无偏故万有并寂
　　令防解法身义并问荅
　　法身虚寂远离有无之境独脱因果之外不可以智知不可以识识岂是称谓所能论辩将欲显理不容嘿然故随从言説致有法身之称天竺云达摩舍利此土谓之法身若以当体则是自性之目若以言説则是相待立名法者轨则为防身者有体之义轨则之体故曰法身畧就言説粗陈其体是常住身是金刚身重加研覈其则不尔若定是金刚即为名相定是常住便成方所所谓常住本是寄名称名金刚本是譬説及谈实体则性同无生故云佛身无为不堕诸法故湼槃经説如来之身非身是身无量无边无有足迹无知无形毕竟清静无知清静而不可为无称曰妙有而复非有离无离有所谓法身
　　招提寺慧琰谘曰未审法身无相不应有体何得用体以释身义
　　令防荅曰无名无相乃无体可论寄以名相不无妙体又谘若寄以名相不无妙体则寄以名相不成无相令防荅既云寄以名相足明理实无相
　　又谘若寄以名相而理实无相理既无相云何有体令防荅寄言轨物何得无体
　　又谘亦应寄言轨物非复无相
　　令防荅轨物义边理非无相所言无相本谈妙体又谘真实本来无相正应以此轨物何得隐斯真实强言生相
　　令防荅真实无相非近学所窥是故接诸庸浅必须寄以言相
　　光泽寺法云谘曰未审法身常住是万行得不
　　令防答曰名相道中万行所得
　　又谘既为万行所得岂是无相若必无相岂为万行所得
　　令防荅无名无相何曽有得寄以名相假言有得又谘实有万行实得佛果安可以无相全无所得令防荅问者住心谓实有万行今谓万行自空岂有实果可得
　　又谘见有众生修习万行未审何故全谓无为
　　令防荅凡俗所见谓之为有理而检之实无万行又谘经説常住以为妙有如其假説何谓妙有
　　令防荅寄以名相故説妙有理絶名相何妙何有荘严寺僧旻谘曰未审法身絶相智不能知絶相絶智何得犹有身称
　　令防荅曰无名无相曽有何身假名相説故曰法身又谘亦应假名相説是智所照何得不可以智知不可以识识
　　令防荅亦得寄名相慧眼所见
　　又谘若慧眼能见则可以智知若智不能知则慧眼无见
　　令防荅慧眼无见亦无法可见
　　又谘若云无见有何法身
　　令防荅理絶闻见实无法身
　　又谘若无法身则无正觉正觉既有法身岂无
　　令防荅恒是寄言故有正觉正觉既在寄言法身何得定有
　　宣武寺法宠谘曰未审法身之称为正在妙体金姿丈六亦是法身
　　令防荅曰通而为论本迹皆是别而为语止在常住又谘若止在常住不应有身若通取丈六丈六何谓法身
　　令防荅常住既有妙体何得无身丈六亦能轨物故可通称法身
　　又谘若常住无累方称法身丈六有累何谓法身令防荅众生注仰妄见丈六丈六非有有何实累又谘若丈六非有指何为身
　　令防荅随物见有谓有应身
　　又谘既曰应身何谓法身
　　令防荅通相为辩故兼本迹覆求实义不在金姿灵根寺慧令谘曰未审为以极智名曰法身为以全相故曰法身
　　令防荅无名无相是集藏法身圆极智慧是实智法身又谘无名无相则无身不身既有法身何谓无相令防荅正以无相故曰法身
　　又谘若以无相故曰法身则智慧名相非复法身令防荅既是无相智慧岂非法身
　　又谘如其有身何名无相若是无相何得有身
　　令防荅于无名相假説法身
　　又谘若假説法身正存名相云何直指无相而谓法身令防荅既于无相假立名相岂得异此无相而説法身灵味寺静安谘曰未审法身乗应以不
　　令防荅法身无应
　　又谘本以应化故称法身若无应化何谓法身
　　令防荅本以轨则之体名为法身应化之谈非今所轨又谘若无应化云何可轨既为物轨岂无应化
　　令防荅众生注仰防益故云能为物轨化缘已毕何所应化
　　又谘若能益众生便成应化若无应化何以益物令防荅能生注仰轨则自成何劳至人俯应尘俗又谘既生注仰岂无应化若无应化注仰何益
　　令防荅正由世尊至极神妙特深但令注仰自然防祐若应而后益何谓至神不应而益故成穷美若必令实应与菩萨岂殊







　　昭明太子集巻六
