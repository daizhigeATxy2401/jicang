　　钦定四库全书　　　　　集部四
　　梅屋集　　　　　　　　别集类三【宋】
　　提要
　　【臣】等谨案梅屋集五卷宋许棐撰棐字忱夫海盐人嘉熙中居于秦溪自号曰梅屋因以名集首为梅屋诗藁一卷次融春小缀一卷次为苐三稿一卷次为第四稿一卷次为襍着一卷盖梅屋诗藳其初集融春小缀其二集故以下称第三第四稿厉鹗宋诗纪事但称其有梅屋诗稿融春小缀殊考之未审观其趁得山间笋蕨春一首本在梅屋稿中题曰山间而鹗録此诗改其题曰笋蕨羮注曰出山家清供知未细检其集矣棐生当诗教极之时沾染于江湖末派大抵以赵紫芝等为矩矱襍着中跋四灵诗选曰斯五百篇出自天成归于神识多而不滥玉之纯香之妙者欤后世学者爱之重之是也以髙翥等为羽翼招髙菊磵诗所谓自改旧诗时未稳独斟新酒不成欢者是也以书贾陈起为声气之联络赠陈宗之诗所谓六月长安热似焚中清趣总输君又谢陈宗之叠寄书籍诗所谓君有新刊须寄我我逢佳处必思君者是也以刘克庄为领袖读南岳新稿诗所谓细把刘郎诗读后莺花虽好不须看者是也厥后以江湖小集中秋雨梧桐一聨卒搆诗祸起坐黥配克庄亦坐弹免官而流波推荡唱和相仍终南宋之世不出此派然其咏歌闲适摹写山林时亦有新语可观録而存之以觇诗道之变也乾隆四十五年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀
　　钦定四库全书
　　梅屋集巻一
　　宋　许棐　撰
　　梅屋诗稿
　　夜泊长河
　　黄防贪程夜泊迟市楼灯火歇多时满怀风月无分付却借渔翁短笛吹
　　访潘叔明
　　一室寛于养鹤笼荻帘疎透雪花风怪来几案无寒色春在题诗巻子中
　　明妃
　　汉宫睂斧息边尘功压貔貅百万人好把香闺旧脂粉艶妆顔色上麒麟
　　醉起
　　午醉醺醺到日晡起呼茶盌炷熏炉隔窻几防敲花雨仔细聴时却又无
　　帕子
　　万缕纵横知妾恨一方轻薄似郎恩多时不系纤腰舞却对花前拭泪痕
　　晚泊临平
　　晚卸风防泊市桥税亭民屋搃萧条秦封不到河边栁送往迎来枉折腰
　　元夕后怀河上作
　　自从楼阁罢烧灯未有今朝一日晴暖拆葑边氷翼破寒留山顶雪痕轻骄骢已印寻芳迹小妓新翻鬻唱声每个旗亭商一醉也应排日到清明
　　沈子夀郊居
　　屋外犹余地百弓经锄知费几年功栽蔬少似于陵仲种菊多于靖节翁偃屈溪山诗巻里破除风月酒杯中近来又喜禅机透一頋丛林万衲空
　　赠叶靖逸
　　借我城居一丈寛五车书向腹中安声华馥似当风桂气味清于着露兰朝士时将余俸赠铺家传得近诗刋囘看旧隠西湖上谁伴沙鸥度嵗寒
　　郑介道见访
　　步头杨栁种多年今日方维賸客船扫石共看山色坐枕书同聴雨声眠溪羮旋煑莼丝滑野饭新炊芡玉圆不管归心忙似箭强留吟过菊花天
　　赠龚彦质
　　慈湖分与半窻灯照得襟怀彻底明【得一作出明一作清】蒲座夜闲猫占卧笋舆春暖鹤随行炉香欲尽经犹诵研墨才浓句已成嵗晚弟兄俱白首一楼风雨话深更
　　题常穆仲蘸碧
　　舫様一亭小依山复靠池每来分席坐须忆下湖时竹弄当窻影花添蘸水枝人间风浪恶泛宅几天涯
　　赵叔鲁
　　天上除书络驿飞谪仙何事得来迟旅怀寛似居家日学力高于未第时山带晴霏横画轴水流清响入琴丝世间多少王孙贵无我寒泉一句诗
　　秋江渔父
　　小舟轻似一鸥飞恋月随风惯不归因卧芦花深雪里夜寒添葢旧蓑衣
　　木山父书院
　　占得文房一丈强地幽虽夏亦清凉瓶花误倒水侵案书叶乱掀风满牀薜长宻藤遮半壁桐分疎影出低墙客来莫道无祗待只啜茶瓯却味长
　　山间
　　趁得山间笋蕨春借厨烹煮自炊薪倩谁分我桮羮去寄与中朝食肉人
　　防梅江梅同瓶
　　苖裔元从庾岭分两般标致一般春淡妆西子呈娇态黄面瞿昙现化身不羡腰金横玉贵来寻嚼蜡饮氷人只愁花谢香狼籍桃李如何接后陈
　　赠画鱼沈秀才
　　冩字摛文不疗饥生涯换得颇新竒锦心暗织临渊网蓬鬂濳缫钓雨丝落笔易于投饵处得钱多似出罾时渔翁枉占烟波濶不及君家小砚池
　　赠北磵
　　天下名山行脚遍依然形影瘦伶俜支吾寒暑袈裟耐变烟霞笔砚灵对客敬如堂上佛读书道似藏中经石头路滑终难到不是诗禅莫叩扄
　　雪晓
　　臈雪连宵接晓飞锦衾公子未曽知起来防杖敲梅树愁得轻盈压损枝
　　闺怨五首
　　睂鎻从春不暂开懒移心事向妆台恩情恰似残花片去逐东流更不廽
　　别后相思瘦玉肌不堪重着看花衣恨君得似梁间燕社日辞家社日归
　　月引庭花影上牕闷和簪朶卧空牀春寒翠被无人共闲却熏炉一字香
　　离愁一防浓如黛强把金箆扫不开新月几番呈巧様薄情夫婿未归来
　　小院东风去住中春愁元不隔帘栊自家顔色凋零尽却对花枝惜堕红
　　枯荷
　　万柄緑荷衰飒尽雨中无可葢眠鸥当时作叠青钱满肯信池塘有暮秋
　　庭树
　　今年庭树着花稀因是耽书失事迟何处结巢双喜鹊却来删得几枯枝
　　春晚
　　推过诗编把酒斟挽春几句让莺吟门前却喜无人扫积得残花一寸深
　　赠临上人
　　绕湖山叠翠师住最高层野偈书林叶茶铛煮涧氷松筠为道友日月是禅灯倘许分峯隠甘为有发僧
　　客路
　　客路久驱驰秋深两鬓知田家投夜宿渔灶寄晨炊契分灯前影生涯槖里诗遥怜故园菊荒草没霜枝
　　钟隽卿见访
　　荒圃知非延客地谩分苔石坐移时杯中浅注三行酒几上同看数板诗树未经霜飞叶早菊因闰月放花迟自无景物留君住却恨西山日半规
　　题倦庵
　　自扁庵为倦斯名恐未然醉巾频漉破游履几磨穿新种竹都活旧栽花更妍门前春水涨催发孝廉船
　　赠元耘轩
　　白髪萧萧客帝都故园闲却种鉏平时不信为儒误今日方知涉世疎烟浦未寻归去艇雪窻犹读借来书诗名压尽江湖客要在唐人向上居
　　题吴叔清郊居
　　哦松未了赋归欤旋买田园结草庐数畆竹阴惟欠鹤半池山影不妨鱼举杯多是沽来酒揷架无非读过书我已倦为都下客愿君分与把茅居
　　书郭子度壁
　　禁苑精庐是切隣衣巾虽旧不沾尘钟鱼声里吟连晓花栁香中醉过春和土重泥烧药灶买丝新接钓鱼纶绕湖十万人家住如此清闲有几人
　　雁字
　　防画分明印碧空逥鸾返鹊势差同月边映得银钩体雪里拳成玉箸工断续似经秦火后悲凉如在楚词中愁人笔砚俱荒废倩冩相思寄便风
　　宫词二首
　　卧聴羊车辊夜雷知从谁处宴酣囬蟾光也解君王意隔个帘栊不入来
　　同入宫来几许人因何防妾防长门云鬟半晚香腮瘦却爱菱花镜子昏
　　古墓
　　石人犹自立蒿莱拂读残碑字字哀隣塜已浇寒食酒野风分送纸钱来
　　忆郑元甫
　　别后黄花两度残天涯彼此寄书难几行雁字斜阳里聊当平安一纸看
　　赠芸窻
　　能书能画又能诗除却芸别数谁只是霜毫氷蠒纸才经拈起便新竒
　　戍妇词一首
　　半落缸花午夜防戍衣裁就寄君难雁来不带平安字却带边风入帐寒
　　赠陈宗之
　　六月长安热似焚中清趣总输君买书人散桐隂晚卧看风行水上文
　　伤春曲
　　日日望郎郎未归玉肌寛尽缕金衣春心撩乱强拘束碎剪红绡补旧枝红绡才向枝头住残花又逐东风去愿花飞入笑筵中莫入愁人断肠处愁人见花人自羞花见愁人花也愁飞花有尽愁无尽栁外一声黄栗留
　　四时宫词各一首
　　因见落花心觉悟薄罗襟上泪痕干容顔纵比花枝好能得君王几日看
　　碧玉凉梳落枕边懒梳双鬓学新蝉恩情不及班姬扇纵是炎天亦弃捐
　　凉夜谁同玉簟眠湘波冷浸一枝莲君王不学中秋月处处分身处处圆
　　雪压长门消未尽夜衾堆尽旧宫罗鸳鸯瓦下埀氷筯未抵思君玉筯多
　　郭评事
　　廷评满腹贮阳春笔下从来活几人防小似分幽寺住俸轻如在旧山贫堆书教子犹疑少倒屣迎宾不厌频欲效林宗巾角垫自嫌双鬓有红尘
　　挽吴春伯
　　入门诸子哭褰衣痛说严君属纩时病重刀圭难作效家贫襚含不如仪从春屡有登临约近日方无唱和诗执绋南屏山下路悲风吹乱緑杨丝
　　挽郭子度
　　连年染患貌栀黄卢扁犹无起死方穉女自敲尸畔磬隣僧未炷佛前香生涯漫有千书巻受用惟存一奠觞聴说茶毗心更苦拭乾清泪又成行
　　寄吴宜之
　　文公徒弟无多在学术应如夀数高好句先教诸子和垫巾翻被俗人嘲湖边茶店同谁坐井畔柴扉许我敲昨夜相思眠不稳月睂斜印落花梢
　　瑛上人
　　十二三时便出家何曽顷刻离烟霞晨经数巻日方上夜梵千声月未斜洗鉢不经鸥浴水揷瓶嫌采蝶残花儒冠误我骎骎老何日蒲团共结跏
　　木芙蓉
　　芙蓉艶金谷秋色锦机中霜树不知丑叶与花争红
　　东归道中
　　芙蓉波面出罾鱼廉似城中买担蔬欲试脍刀还不忍恐伤千里寄人书
　　雕笼禽怨
　　千金新购入雕笼恨在娇声断续中昨夜羁雌何处宿落花残月故巢空
　　破镜词
　　宝镜一从分破后不堪磨拭照妆钿倩谁防上青云去补得今宵缺月圆
　　龚彦质恕可二丈一首
　　两龚当暑客秦溪旋买黄缣替热衣想见西湖风月里藕花凝望载诗归
　　张声父
　　城中破屋妻儿住自向招提借小房壁上碑文皆古篆案头书册半仙方月嫌碎竹遮牕暗风飞花入座香防检未如僧相处只多髭鬓几根霜
　　秋斋即事
　　桂香吹过中秋了菊傍重阳未肯开几日铜瓶无可浸赚他饥蝶入窓来
　　泛剡
　　水濶无风似有风芦花摇落橹声中鸥无一防惊猜意认作当时载雪翁
　　醉归
　　半醉归来卧不成月华霜彩烂中庭茶铛冻结香匜冷只把梅花嗅得醒
　　湖上曲
　　新晴旋蜡游春屐半湿香泥恰好行琢得小词腔未稳往来花下怯歌莺
　　赵野云
　　载雨驾云翻覆顷漏星藏月巻舒闻若将云与诗人比政恐云无日日闲
　　古镜送赵明府
　　一片端州古砚甎翁孙相授当良田寒梅磵下和氷洗秋桂窓前滴露研学字不工空费纸吟诗虽苦未成编赠君防去薇花畔草诏闲时枕匣眠
　　戯题花
　　一片落花题一字凑成一句怨春诗纵横贴在窓纱上巧似逥文织锦时
　　寄衣曲
　　芦花风雁飞飞便寄边衣也是迟妾把剪刀犹觉冷况君披甲枕戈时愿君百战图勲业馘项殱嬴频献捷博取貂蝉金印归无负君王无负妾
　　画睂曲
　　日印花枝欲漏窓旋磨鸾镜试新妆恩情只似春睂短睂黛空如栁叶长
　　宿闲林步
　　山禽栖定涧蛙鸣时复鸱枭杂数声昨夜酒添春睡重幸无憎爱到天明
　　宫女词
　　妍丑三千众恩情一例轻妾身虽寂寞天下却升平
　　真珠园
　　芭蕉叶上题诗字雨后来看半不全余色未胜浓墨补且防巵酒到花前
　　湖边
　　湖边开到木芙蓉攘尽荷花十里红红蓼莫慙顔色浅荣枯同是一秋风
　　读南岳新藁
　　春来游未遍湖山已是风光一半残细把刘郎诗读后莺花虽好不须看
　　花
　　墙头新露一枝红压尽隋人万彩工香艶便栖云鬓老也胜飘泊晚西风
　　别友
　　分付离觞莫满斟酒深还与恨同深自怜不及春江燕一路相随伴好吟
　　不语僧
　　黙坐蒲龛若塑成客来惟聴小钟鸣却嫌庭树无禅力时有风枝雨叶声
　　孔海翁
　　鉴湖湖上寄间身好景应同贺监分梅下有船供载雪荷边无地可鉏云吟人多倩删诗稿名士争求作序文画巻书编藏满屋就中生计尽输君
　　题县楼呈竹坡
　　令君聊试栋梁材结就谯楼亦壮哉疑是海宫新涌出不然仙府乍移来无人敢带私心入万户皆知正道开细数代能几日晓筹昏鼓莫相催
　　寄题竹坡
　　郭外移来费俸金几年举玉成林更无余地栽花树尽有高枝着卧禽寒影似传东野貌清声如冩伯夷心呼童少杀青瑶简染月濡云寄我吟
　　数椽
　　数椽茅屋傍林塘幽似山僧独住房夜静只慿猿守宅昼闲时有鹤升堂旋収落叶供茶防细捣枯花作印香书册满牀画满槖别无生计亦无妨
　　送友人为僧
　　知心朋友云霄里三尺官绫取不难禅衲乍披身愈瘦儒冠新脱顶防寒数编诗稿聊収起一藏经文旋取看惟我尘缘推不去萧萧华发倦渔竿
　　地炉
　　穴地为炉了一寒肉屏氊帐任无缘晨烧树下沾霜叶夜煑山头防月泉已借阳和归故絮更分光熖到残编百年贫富灰埃尽荒塜累累夜绕边
　　春雪
　　东风吹雨作花飞寒勒芳程几日迟惟有庭前老梅树谢渠添补落残枝
　　挽沈晏如
　　不信诗人一例穷交公半世又成空湖边便欠寻梅友篱下应无采菊翁雪片堆平闲药灶雨声敲碎旧渔篷墓铭吟稿儿封寄血泪斑斑浣纸红
　　赠人
　　涧水溪氷似镜清自看寒貌已分明烦君别相江湖友来嵗谁魁淡墨名
　　陈裕斋墨戱
　　临帖钞书外尤深破墨工万峯了归趣片纸尺绡中云暗孤村月潮生满树风自嫌我已老磨砚一无功
　　题吴秋潭隠居图
　　到处有茅堪葢屋谁家迁槿不成篱秋潭何事经营晚应是无人防买诗
　　题摩云悟师
　　老松阴下访摩云仰望青云隔几尘不是倚空梯百只只缘中有道高人
　　田间
　　田间冬不到草木半萧疎鸥占沉舟浴蛩分破壁居仆温防剩酒隣送卖残蔬未说催租事黏窓且读书
　　题埜处
　　数畆家园枕碧波树桑疎处补花窠檐低不碍儒冠入桥矮才通钓艇过云笛旋裁门外竹雨衣新织防前莎有时牛背看书罢一曲春风甯戚歌
　　孙祺卿新居
　　几年铢累束修钱才向湖边置一防种竹庭深难得月养鱼池小易为泉山呈好画当书案栁撒轻丝罩钓船酒力半酣诗思倦矮牀相对白鸥眠
　　招高菊涧时在县斋
　　归买秦溪屋一间才如都市僦楼寛门前养草如花赏壁上黏碑当画看自改旧诗殊未稳独斟新酒不成欢髯仙只在渊明宅泥泞相邀寸步难
　　李明甫雪中小阅
　　令君防雪教千兵一防妖氛不敢生和气旋囬弓力软寒光防映剑花明民居似倚银城壮海道如铺玉簟平入蔡归来方夜半画堂歌管未収声
　　西真图
　　翠水池邉宴早秋云谣声里月西流醉归不信乗鸾稳却擘莲花作防舟
　　书北庵门
　　十度来敲九不譍隔篱空见竹青青不知池里黄金鲫聴讲楞伽几巻经
　　赠术士张痴
　　伶俐不如痴从来吾亦知才吟诗好日便是命穷时防笑瓶无粟蜗嫌壁有碑五行修得否髭鬓已丝丝
　　谢毓斋李尚书惠诗序
　　緑野堂邉种药成已斑髭鬓复青青谢庭子弟皆英物汉殿公卿半学生争捧溪藤求妙画竞磨崖石乞新铭如何海角孤吟者文集中间也挂名
　　叶克斋
　　歙浦租船只载诗一廉如此似君希双亲犹道行装重多带罗纹一砚归
　　汤婆子
　　一冬専宠道人房不借华清赐浴汤皤腹却无璋瓦分矮身难称绮罗妆春生蝴蝶半牀夣暖迫梅花一帐香醉倚肉屏君莫羡北邙多少黑头郎
　　题赵子固春山上寺图
　　望得招提见程犹半日间马嘶曽到处仆指未行山风逓松声逺云连草色闲何如添个我坐石聴潺湲
　　送冩神李肖岩入道
　　一掣尘缘去学仙鹤程风露渐高寒白玉楼中逢鼻祖为传吟貌寄予看
　　寄赵仓
　　麾节交迎出帝城满朝皆羡锦舆荣一州蹔辍春风暖八郡同瞻霁月明吴苑莺花新管领秦溪桃李旧生成应怜倦卧寒窓者煮药炉邉聴雪声
　　送赵子梁
　　梅福舟行速离觞不暇斟虽然交日浅颇觉别情深宿处雁相伴到时莺对吟水心新冢下替我一沾襟
　　题钱庆丰醒庵
　　不向桮中物吟邉仅有君自无沈醉分非效独醒人卷箔进明月开门放宿云拣茶敲未遍又摘露芽春
　　得闲亭
　　栁风虽小丝丝袅花雨无多防防香惟有吟毫闲未得染红濡緑一春忙
　　挽周倅
　　真是分风月归来无俸钱人皆嗤拙宦天又啬长年旧宅寒潮外新茔古树边一诗哀不尽檐雨对澘然
　　上赵兰坡
　　身迫云霄自不知只如师友讲论时驱龙驾鳯阳氷字剪月裁霞太白诗雨院炷香熏画巻晴窓添水浸花枝十年漫走江湖上咫尺兰坡却到迟
　　上嘉禾赵守
　　邦君一念只寛民真个龚黄见后身和气蒸为千耒雨暖云裁作万壖春座中长有清吟客庭下浑无健讼人诸郡尽能依此様世间那有一家贫
　　剑言
　　朝润郅支膏暮泽楼兰血何如尘土中蚀为无用铁
　　题常宣仲草堂
　　隔市能几步幽趣逾山林凿池小如斗水浅鱼自深檐任树枝碍堦从草色侵不肯一锄斫恐伤春风心朝出货仁义暮归炊古今客来无可欵石鑪添水沉
　　题张俞仲竹屋
　　削成千蠧简此屋是余材长有清风至浑无俗客来猿当吟案立鹤趂钓船逥添足嵗寒计栽松复种梅
　　李方庵欵梅
　　梅花惆怅三年别香鎻空庭几风月今年花发主人归依旧主人贫彻骨小枝分立砚屏边无酒酬春烛熖寒数叶残书繙未了唤起山童敲鳯团











　　梅屋集巻一
　　钦定四库全书
　　梅屋集巻二
　　宋　许棐　撰
　　融春小缀
　　开炉十日摒当融春小室为卒歳计乱书中得旧藁数纸藁自甲午至已亥诗不满三十更散失不得传则与日月俱弃矣并缀数文为融春小编非千金敝帚是尺璧余阴也梅屋许棐题乐府
　　妾心如镜面一规秋水清郎心如镜背磨杀不分明小窓寒烛夜结纽缀郎襟不结寻常纽结郎长逺心郎心如纸鸢断线随风去愿得上林枝为妾萦留住
　　题舒王游半山图
　　驴载新诗仆抱书松声禽语当传呼不知邂逅耕田者问着青苗免役无
　　题钱叔恭立斋铭后【蒋魁作铭】
　　拄义撑仁难着脚十人着脚九斜欹此铭不特为君助今古儒家砥柱碑
　　旧渔竿
　　掣断江湖几线风蓑衣闲挂饵瓢空何因献入君王手持向磻溪钓太公
　　草屦
　　江湖蓑笠旧交情石滑泥深步转轻恰是草鞵踪迹险官程高处越难行
　　题赠刘相士
　　满镜秋霜鬓影寒此生堪笑复堪怜烦君只相看书眼更对青灯得几年
　　宗之惠梅窠水玉牋
　　百幅吴氷千蘂雪对吟终日不成诗忆君同在孤山下商畧春风弄笔时
　　月涧惠砚滴梅脑
　　手不题诗已数年砚甎相伴学于禅为君蘸湿元晖笔冩出江山雪后天
　　踏雪寻梅兴未偿衣襟赖有隔年香铜匜更炷氷花脑不到孤山也不妨
　　春思
　　嫁得萧郎不恋家几年流落在天涯满懐多少伤春思嫌杀门前呌卖花
　　赠墨僧
　　老砚磨穿事不成万言堆里鬓星星愿随君去柯山下收拾残烟冩佛经
　　送赵丞汝谔
　　竹梢风露松梢月未扺吟丞气味清笑问两年何所得锦囊诗重俸囊轻
　　重阳乏酒
　　黄花冷笑竹篱边笑我牀头乏酒钱带雨折来无用处碎挼金屑和茶煎
　　烛
　　长身夜占银台立熖熖光摇顶上珠贪向华堂照歌舞不知灰得寸心无
　　代术者言
　　不闻沸鼎烹夷叔那有云台画四凶自与君心消息了却将甲乙问穷通
　　赠钱相士
　　我貌君容一种寒鹭漂鸥泊廿来年我诗吟就无人买君相公卿煞得钱
　　观松岩画巻
　　老屐相随四十年惯看苍翠聴潺湲今朝细玩松岩语犹有行吟未到山
　　吴江道中
　　一别吴淞二十秋败荷枯栁搃新愁白头交友凋零尽赖得寒江几个鸥
　　题陆宣公堂
　　一编奏议从头读句句氷联玉缀成不是徳宗嫌切直自缘唐室未升平谄魂尽逐残星防义魄长随霁月明我亦爱君忧国者嵗时来一拜先生
　　送赵兰坡
　　弟判嘉兴蔼政声兰坡兄又出専城如将天上一蟾影分作人问两郡明江冷雪随防幅去路晴梅映轿窻行开藩便拜归班诏也与玉山添重名
　　题赵恕可山台
　　绕宅无非罨画山吟台更对好峯峦锦囊低挂花梢上玉子轻敲竹防间小砚买来猿解捧异书编就鹤同防主人出赴功名防涧水自清云自闲
　　小蓑道人
　　满面疮痍痕胸中一雪醒吟鹤背风醉卧鸥边月不卖吓鬼符不试炼金诀笑问旧蓑衣秋来添几结
　　题丘竹坡新地
　　长安富贵海十客九倦还君去不着意君归无愧顔旧圃一二畆新居十数间花寻直树种竹简斜枝删诗句满壁冩书编到处安冬檐日暮暖夏戸风昼寒不是时令舛自縁心地寛天下政多事未须牢闭闗
　　题雪林画
　　乱洒春霙着纸寒玉成天地片时间有人语尽江湖冷却爱寻常罨画山










　　梅屋集巻二
　　钦定四库全书
　　梅屋集巻三
　　宋　许棐　撰
　　梅屋第三藁
　　已亥至癸夘诗不满二十首甲辰一春却得四十余篇疑诗之多寡迟速似有数也天或夀予予诗之数固不止此然当以贪多务速为戒梅屋许棐题
　　兰花
　　竹底松声惯寂寥肯随桃李媚儿曺高名压尽离骚巻不入离骚更自高
　　枯树
　　几年柴立荒塍下春雨秋风搃不知一防阳和到桃李红红白白便盈枝
　　郭南湖见访却适有出一絶为谢
　　一逢风雨偶归迟见説君来叩我扉童子困眠梅树下不曽放过鹤双飞
　　钱谦斋新居
　　住破吴淞江上屋杭州城外结新庐未寻陆羽烹茶具先借渊明种菊鉏山入楼中成好句月来窓下伴残书御街车马无行处谁肯抽身覔退居
　　上赵克家太守
　　説着嘉兴太守贤野梅官栁亦欢然贫民不识重租苦父老难将一事瞒但有诗书堆几上更无歌舞到樽前凡为郡者皆如此天下何由不治安
　　赵宰琼花图
　　祠下灵根无别种凡花谁敢鬬荣枯被君分种鹅谿上从此人间有两株
　　寄镜潭
　　镜潭炯炯秋无底着一纤云也是多禅外当无些子事如何犹有作诗魔
　　茉莉
　　荔枝乡里玲珑雪来助长安一夏凉情味于人最浓处夣囬犹觉鬓边香
　　题猗緑堂
　　萧萧万竿竹深防读书堂梦趂秋声薄诗搀夜色凉敲茶风逓响滴砚露涵香不杂有花树花红不久长
　　赵山台寄诗集
　　海雁呌将秋色去山台钞寄好诗来菊花过了梅花未自有花从笔底开
　　寄题东洋
　　东洋占得江山胜安顿亭台到处宜夜夜中秋明月影朝朝寒食好花枝长笺短幅真行字旧轴新编倡和诗只隔一潮飞不去怅懐惟有白鸥知
　　寄友
　　已奏春班名字了不妨闲作几时游家僮未要装诗担见説三高索唱酬
　　红梅
　　不堪冷照黄昏月强倚春风作杏妆虽得容顔蹔时好欠他肌骨旧来香
　　迓张宰【尧章】
　　倦骨畏寒如畏虎何曽一步出柴扉因迎令尹西郊外折得梅花满把归
　　谢施云溪寄诗
　　折得桂花三数枝云谿又寄几篇诗诗看入在花香里韵似龙涎火暖时







　　梅屋集巻三
　　钦定四库全书
　　梅屋集巻四
　　宋　许棐　撰
　　梅屋第四藁
　　饯梅
　　十日九风雪差见今春寒梅花办归计一防心欲酸所秉太孤洁有此末路难来年复相见一笑贺平安
　　筑城曲
　　日将西杵声急一声声自死肠出城高不特土累成半是铺填怨夫骨儒坑战地骨更多十二金人随鬼泣
　　乌夜啼
　　丈人屋侵云乌爱丈人屋丈人亦爱乌乌声喜相续屋底闲蛾睂环坐理丝竹丝竹无新腔冩汝声为曲丈人一赏音瓦砾弃珠玉移噪隣翁家闻者皆唾逐
　　马塍种花翁
　　东塍白发翁勤朴种花户盆卖有根花价重无人頋西塍年少郎荒嬉度朝暮盆卖无根花价廉争夺去年少传语翁同业勿相妬卖假不卖真何独是花树
　　泥孩儿
　　牧渎一块泥装塑恣华侈所恨肌体防金珠载不起双罩红纱厨娇立瓶花底少妇初尝酸一玩一心喜濳乞大士灵生子愿如尔岂知贫家儿呱呱瘦于鬼弃卧桥巷间谁或頋生死人贱不如泥三叹而已矣
　　染丝上春机
　　染丝上春机春浓丝色浅妾心随梭飞郎心如轴转染丝上春机锦成贵无价不忍裁成衣怕剪鸳鸯破
　　长门怨
　　妾身如莲根沉埋淤泥底虽有白玉姿无人为拈洗妾身如乱丝巻藏箱箧底愿上鸳鸯机无人为分理
　　三台春曲
　　昨夜防风细雨今朝薄霁轻寒檐外一声啼鸟报知花栁平安
　　春是人间过客花随春不多时人比花尤易老那堪终日相思
　　秋风辞
　　飒飒秋风来一叶两叶坠燕子动归心薄情知也未飒飒秋风来衣襟愁未整莫作闺中寒且作天涯冷
　　蝴蝶飞
　　蝴蝶飞蝴蝶飞红边迷了紫边迷粉老香干何处归不学蜜蜂做家计勤老之中有甘味
　　破琴
　　幸逃煑鹤烟枯羸卧乌几尚来千万音今在何人耳旧谱传不真零落几张纸瓦缶空雷鸣牙夔唤不起
　　破砚
　　碌碌礲硙间得此一隽石磨我三十年貌黧双鬓白渠亦苦我磨眼穿流泪墨老蟾在旁笑两穷自相厄
　　对镜词
　　烟防杏腮寒日衬桃腮暖惟有镜中花东风都不管
　　织锦词
　　防丝愁绪杂春机咿轧声中日又西织到花枝连理处玉骢门外一骄嘶
　　母忌
　　一别音容嵗几更纸灰飞尽泪犹倾最怜春雨相将足绵上有田谁共耕
　　春思
　　朝来一阵无情雨敲得庭花半缺残燕子不知人冷落飞来帘底避春寒
　　春雨
　　老来慵把种花锄片紫纤红一任无不忍今春孤负雨自収檐水浸菖蒲
　　燕
　　处处亭台宴好春唱花歌栁调争新梁间不用多言语囬耳聴君有几人
　　石菖蒲
　　一碧生涯水石滨缕风丝雨瘦精神前身恐是巢由辈怕着人间半防尘
　　草
　　生长冷阶闲砌畔一春知见几花飞虽沾雨露无多子却到秋来緑转肥
　　不是东风有爱憎为怜防细颇加情胚红孕紫宁教晚且放青青寸草生
　　池鱼
　　深浅生涯足浮沉世念轻莫贪钩上饵去作鼎中羮
　　栁
　　青青得意春三月撩防东风舞腰活莫道长条舞得多长条先被行人折
　　小盆花
　　小小盆中花春风随分足花肥无賸红叶瘦无久緑心倾几防香也饱游蜂腹太盛必易衰荒烟鎻金谷
　　花愿
　　未到无生无灭地聊为春风露红紫不愿随风趂蝶飞愿就枝头抱香死
　　谕栁
　　不须娇逞舞腰支不须巧画宫妆睂只把千丝万丝结结住行人无别离
　　选官图
　　排衔累职甚分明除罢皆由移色行纵有黄金无好采也难平白到公卿
　　猗緑惠烛
　　剪剪春生万巻堂一花知胜几萤光痴儿不识半行字只解高烧照海棠
　　落花
　　落花传语五更风能傍亭台几日红把似悤悤又飞去不消裁染费春工
　　落梅
　　红杏枝枝娇似染緑杨处处宻成围苦无顔色相追逐自趂东风作雪飞
　　赠夀医师寓雪峯
　　轩窻开处总湖光诵罢难经纳晚凉雨溅荷香沾古衲月移松影罩禅牀燃灯就取烧丹火煮药先留瀹茗汤二竖三彭都见佛人间无病亦无方
　　陈宗之叠寄书籍小诗为谢
　　江海归来二十春闭门为学转辛勤自怜两鬓空成白犹喜双眸未肯昏君有新刋须寄我我逢佳处必思君城南昨夜闻秋雨又拜新凉到骨恩
　　送赵竹潭
　　已彊诗仙一夜留任教清早放船休恨身不似梅花片飞入寒蓬伴逺游
　　赠僧虚中
　　僧趂雪前到梅花犹恨迟略谭残嵗夣便和早春诗僵雁依船宿寒猿捧砚随吟单未须卷重见是何时右甲辰一春诗诗共四五十篇録求芸居吟友印可棐惶恐














　　梅屋集巻四
　　钦定四库全书
　　梅屋集巻五
　　宋　许棐　撰
　　梅屋杂著
　　送旦上人序
　　诗曰琴瑟友之东莱谓无时而不在侧若朋友然故曰友今士自时文之外无学不仇何止牙防庭户草深三尺哉山僧野道间或习琴亦未能以友友也旦上人禅外一琴朝防莫欵调合而气同予谓若师者始可与言琴之友矣师曰言友琴者惑也言不友琴者亦惑也言友琴不友琴皆惑者尤惑也海上有子春先生吾为子往而问之遂抱琴而去
　　巫说
　　小人倚巫为命一人疾阖众走巫以巫之在不在吉凶以神之降不降騐生死巫在众喜神降众益喜降曰某有某罪某崇之祀可赎也众诺雷应惟恐齐馂不嗛其飨疾瘳重谢巫不瘳不巫责也梅屋居士曰我命在我不在天而在神乎不在神而在巫乎葢其中心有愧愧而疑疑而乱乱则邪入矣邪则病病则惧惧则妖兴矣邪入妖兴而命在我乎命不在我祷犹诅也生犹死也巫小人之尤也大不可倚也作巫説
　　防四灵诗选
　　蓝田种种玉薝林片片香然玉不择则不纯香不简则不妙水心所以选四灵诗也选非不多文伯犹以为漏复有加焉呜呼斯五百篇出自天成归于神识多而不滥玉之纯香之妙者欤芸居不私宝刋遗天下后世学者爱之重之
　　防临上人所藏东坡像
　　平生所见坡像此笔最凡宛然闾里一翁耳那称如许文章学问然文章学问东坡一生流离万状安得如闾里翁优游终老不识半防荣辱邪
　　防刘季必画册
　　读东坡石氏画苑记每恨不见其画此刘氏画苑惜东坡不及见之
　　题松岩所惠雪屏
　　一玉千山化工之无尽春也为山冩神笔端之无尽意也揭之梅屋往来者之无尽观也
　　冩真自赞
　　人道女不似我我道别无人似女似我非森森千丈松之精神不似我者非濯濯春月栁之标度似不似皆得人憎然亦有一些好处好处是今人衣冠包着个古人肠肚
　　防竹轩乞药帖
　　茄不上贵人盘饤赖有山僧野道闲肚皮安着不感徳而反以为戚诚蔬中之小人也
　　书先祖监丞手泽后
　　翁年逾从心犹防灯下细字诸父惧非老人所宜又不敢明谏一夕令棐禀翁寒漏下几刻矣请归寝翁解意曰吾不愈于埋没富贵达旦歌舞遗鸩儿孙者邪垂训四十年洋洋如昨日语真吾家之韶音也
　　砚志
　　此砚虽未佳而陵逾金玉者以先君旧物也先君游宦章贡人砚俱亡后三十年砚归于棐惟夜台茫茫人无归日哀哉痛哉然能朝夕磨涤冩先君胸中未吐之书人砚俱不亡矣








　　梅屋集巻五
