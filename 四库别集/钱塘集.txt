　　钦定四库全书　　　　　集部三
　　钱塘集　　　　　　　　别集类二【宋】
　　提要
　　【臣】等谨案钱塘集十四巻宋韦骧撰骧字子骏钱塘人皇祐五年进士除知袁州萍乡县厯福建转运判官主官主中出为防路提刑建中靖国初除知明州丐宫祠以左朝议大夫提举杭州洞霄宫卒其事迹不见于宋史而集中所载袁状祭文诸篇署衔尚存可以得其大概焉端临经籍考有钱塘韦先生集十八巻宋史艺文志巻数亦同是编原本十六巻前有収藏家题识宋板韦骧集系明呉寛家藏本原关第一第二巻实止十四巻检勘书中凡构字皆空阙而注其下云太上皇帝御名当由孝宗时刋本抄传特所阙两巻诸本皆同今已末由考补耳骧少以词赋知名王安石最称其借箸赋而集中未见考宋史艺文志骧别有赋二十巻当别在赋集之内而今佚之矣其古体诗亦已不完而梗概尚具观其气格大抵不屑屑于规橅唐人而密咏恬吟颇有自然之趣杂文多安雅有法而四六表啓为尤工其精丽流逸已阙南宋一派虽未能接迹欧梅要亦一时才杰之士也谨厘改目次即所存之本以第三巻为第一定为一十四巻着之于録屡经传写脱落颇多世无别本其可知者随文校正其不可知者则姑从阙疑之义焉乾隆四十六年五月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀


　　钦定四库全书
　　钱塘集巻一
　　宋　韦骧　撰
　　和邓舎人读之罘碑二十韵
　　之罘之碑何所刻昔者秦人纪秦徳风锼日铄防璞昬雨暴氷残老坼防芒遗字三四行容易厯年千五百文词事实可攷求赖有子长修简防始皇末年气益矜轻视天下夸功名玉墀金户厌宫殿不逺万里为防行鼓钟帷帐不移徙所至毫发皆如情温寒凊暑回造化絶深度险安经营徐市卢生巧窥测浪语神仙致君惑东巡亟欲见三山从此海壖来辙迹神仙杳邈不可攀六龙回首沧波碧从臣无以慰踌躇请陈勲业刋诸石髙文大句如形容将以荣耀传无穷银钩玉箸勒未久变故恍忽如飘风人心恚望鬼神怒滈池神恠俄符同祸秦非胡胡在国长城未毕咸阳空空遗此石苍崖里万古悠悠辨终始虽然篆刻半缺讹至今不得藏虚美世人徃徃爱瑰竒蜡泽松烟印之纸览观莫不哀所为岂独玩焉而已矣
　　送皮献臣郎中赴河朔【提按便籴袁州作】
　　明公器业真无敌术学精深贯今昔胸中应变勇所为韬养许谁窥畛域立朝壮齿名已髙君相都俞采风迹擢从畿邑超等伦寘之计府凭宣力古来才盛多见排议论波涛起寻尺剖符江表虽左迁愤恤何尝动顔色惟思补报诚益勤奚翅循墙惊宠锡锄奸整敝皆得要百事详求不容隙宜阳编户十万余疲瘵弥年逢药石旄倪爱戴忧公去口颂心祈继朝夕除书忽尔天上来借冦无缘徒怅惜汝曹固恨夺慈父上意其如念河北河北近罹灾变深垫溺之余病艰食经营调度难其任正是庙堂精选择此时委寄非平时贤者岂辞当逺适长川六月风云爽苒苒双旌标画鹢送行拥岸车马稠恋徳尤多泪沾臆袁民慎勿挽公舟蚤防公归广膏泽
　　观劈石
　　篮舆逺冐西山色宛转羊肠踏寒碧岩涯深处屡腾声何事晴云多霹雳寻声迆逦过枯林始见羣工劈山石斧斤锋刄奚足云铁楔纵横乃为力随文察理以段致大或寻常小盈尺心手应出自然不啻庖丁操騞砉问其勤苦将胡为驱车运致希酬直牛山濯濯罹采伐萌蘖悄如无夜息此山遭值甚牛山攻撃何年可终极石顽人智其奈何智巧反为天地贼
　　和残腊幽谷西逰适
　　晴光泛泛山之阿谷禽朝飞声己和溪面氷消玉沙活临溪逆想春风过忽来忽徃只随兴驺从屏寘殊无多略挽梅梢数繊蘂后日重来添防何
　　赋金橘得曲字
　　结根长江左移植清流曲朝晖敛夜霜香苞间寒绿落落黄金丸堆盘照明玉逺想洞庭姿宜慙风韵俗咀嚼聊一评嗜甘母见辱
　　即席
　　金炉兽熖回春律碧琖螘花资野逸腊枝剪防玉莲光歌扇舞茵争秀出主人醉宾宾醉徳倾兀不慙冠武侧一时陈迹去莫追此段清欢宁易得
　　复用前韵谢和鄙萹以送行县
　　耐冲晓雾狐裘宻乱踏寒霜马蹄逸徧行属邑敢惮劳乐嵗偿逋民易出云间想恋双旌色防辔长坡首频侧更懐珍句重见酬一颗骊珠探颔得
　　和待梅花从一字至十字句
　　梅迟回雪己消花未开傍山林馆近水亭台相期白玉蘂数费碧云才况有氷霜对偶且无蜂蝶嫌猜含蓄清香知自负包藏幽艶俟谁来岭头信兮使骑未至楼间怨兮角声已哀提壶秉笔兮酣咏其侧花神有知兮得不留心哉
　　陪宜春守皮献臣逰化成岩
　　城闉北出春江濶铁锁聨舟波浪截驱车度岸得幽岑半带云隂青欲活何年造化成此岩谁为髙阁依巉巉穿岩登阁意思豁气象百种相交参双旌逺映苍烟色山鸟江花俱自得使君暇豫真适然万室鸣弦不知极江南旧美传庾公浩辈爽逸陪逰从风流不减当时盛独愧非才列座中
　　和新晴
　　晴溪渌于蓝舴艋随风泛春光一何明山川在轩槛杖履登青臯牵条繋柔缆追攀尽幽兴寻源达觞滥早春逰王氏园防牡丹约花开再逰探韵赋诗得早字
　　蜿蜒溪岸寻芳草似觉城东春色早并溪穿竹入幽林已爱和风养华藻叅差雕槛木芍药细叶新抽防渐好花开使节傥尚留愿奉清樽为花倒
　　和留春亭席上送苏判官
　　淮野征途人邻邦莲幕客飞鸟逸鞭声遥山引行色归欤况春近林芳多甲拆投宿可收灯囊中夜光白【以君得翰林新句故有是云】
　　饮樱桃园
　　拂闾尖出樱桃表花枝巧向春风袅四座交飞白玉船一声相劝提壶鸟揺揺画隼青天杳落日酣歌近芳草拨开尘淟从清逰安得樽前辞醉倒
　　州宅牡丹盛开防剪栏中竒品见赠仍属为短歌于席上
　　永阳州宅如仙隠花药妆春有畦畛牡丹开处防为栏翠幕障风怯风日髙花醒一开筵酒琖照花花自哂东君不负禁林人猛放滂葩肆钩引莫教狂雨妬清欢狂雨来时似秋槿主人爱客令剪送一朶防云离玉笋饮量恨非千丈陂欲吸百嘲还噪吻殷勤厚意不可酬谩作短歌羞不敏
　　新泉
　　美泉在山人不知美泉出山还有时琅邪之东幽谷西公来发此清涟漪搜寻土脉示山叟霜镢入土荆榛披逡巡方丈露澄莹十目争防青琉璃一之二之来觱沸岭猿惊啸溪禽飞呼工藂手甃白石玉匣寳鉴生光辉自从开凿贮寒碧朝云夜月常迟迟春华将近天气爽公携宾从何逶迆回环栏楯照丹碧颠倒旌斾浮葳蕤飞觞防翰不胜乐梅栁恨不先芳菲此时玩泉爱清切异日饮徳钦规为甘香润泽济枯槁源源难絶滁人思
　　赋酴醿短歌少留行斾
　　酴醿髙架凌春风飘然疑与天香同琼英绿叶何玲珑开樽烂赏情无穷把酒祝花花且记玉堂仙人将整辔柔条好为挽云軿少慰邦人恋轩意
　　晓雨离铜山驿
　　北风吹云顽不散山雨萧萧夜将旦起来勉强着征衣索马踌躇就途宴冈泥渐滑沮遄迈林霭正浓迷逺盼旅懐惨鬰亦所宜安得秋阳露霄汉
　　宿景徳方丈
　　尘迹走尘途禅林少禅客我来宿方丈但爱秋月白夜分始就寝万籁同一黙清辉满纱幌归梦徒反侧木鱼虽无心桹桹动吾息
　　鵞湖仁夀寺
　　环抱烟云峯坦夷杉松迳古寺聊税鞅忻然遇幽胜跻攀上崖阁足以逺眺聴秋花或丹紫残蝉尚呼应着处有佳趣征途自无定临风诵韩诗两事皆害性
　　石井泉
　　浅浅山下洞澄澄洞中泉泉声寂无闻泉色碧于天解缨不欲濯莹澈殊可怜掬饮聊漱甘頋我心常蠲
　　上饶祥符寺山亭【时太守刘载酒率逰】
　　聨舟以为梁度溪即幽寺危亭蹑层云逺日得以肆城中楼阁多水外峯峦翠地主喜载酒相从车马萃客心正悠悠严闉促回辔
　　月岩
　　一等造化功此岩何异絶其髙仅齐云中空杳如月如月月不圆望之光芒全何人植苍桂婆娑亦相缘凡物偶有象爱好独难偏强名虽自人所得重天然诗者衒巧思或比蚀与由来假借中奚必加鑚研
　　九日凤凰寺
　　节物惊重九区区尚山行固无登髙约迟明即修程下马入古寺牓悬凤凰名来巢古所传至今得徽称拂席坐其堂耳目一以清歘然壮稺集徃徃持盘甖问其何以至云此谢秋成年年当此时村落相经营薄具饤饾所将惟至诚感此良自叹吾生殆如萍从仕徒衮衮退归亦无田去嵗尝为客今晨复遄征佳节眼前过有酒难独倾紫萸金菊花何以为芳馨岂如羣野人蹄涔自纾情行矣姑勉强义命心所明
　　过婺源诸岭
　　古言行路难非独在险阻兹焉婺源道登岭足劳苦何谓路之难其他未足数跻攀上﨑岖仅与猿狖伍下临万丈崖险黒不可睹马蹄长及腹仆颔防着土俛盼飞鸟背仰蹑防云缕藤萝为所依用力必审举终日践羊肠天寒汗如雨凝结本无心开凿知强取君不见世情崄恶未易论此岭虽髙前孰御
　　古金章【全椒民问二稚子得金章于野分而竞焉入于县县以献州】
　　黄金铸印为纽埋没郊原已绵久春泥深防衬耕蹄腊雪销时经猎走腊去春来防百年年年寂寞无寅缘不知何代何王赐于此奚为独坠捐由来至寳宁长弃一旦光辉难自秘牧儿荛子两窥观不识雕章只知利里胥白官官为収歘从下邑归之州发囊启袭生精彩十目争视寒星流粲然五字分明在苍龙副将军所佩将军安在惟空名方寸坚刚终不溃物否而通理所宜在人谁谓殊于斯请防金印杂瓦砾未逢采拾毋轻嗤
　　中和堂
　　秋阳逺泛秋山色越峤连云耸深碧廓然千里防一堂势压全吴迥无敌古今贵耳不贵目方丈蓬莱徒记籍安知严丽非壶中登览浑疑脱尘迹芙蓉耐霜红两行杉桧凌空翠千尺卷帘樽俎当清风大白一飞羣虑释辉光生旧牓公以中和乐邦职又钦徳操必有邻朝夕堂隂防七石
　　寒菊【仲冬十三日】
　　皎皎园中霜鲜鲜砌间菊长至破旬来兹芳乃幽独岂其时使然寒威未加肃又岂各有命荣谢分迟速如何繊柔质坚可敌松竹绿叶共葳蕤金英相陆续究之得所自养助为之福去蠧诱童稚剪蒿専野仆恐弱即枝扶忧干必浇沃北风赖宻樊朝晖借余燠侵牟絶蜂蝶蹴蹂无鸡骛得以保天材隆冬尚芬馥一溉必后枯嵆生论尤笃孟轲亦尝叹濯濯牛山木奚独物有是在人宜慎毓闗节防疾疢驱除先嗜欲所养重于心非徒口与腹所履正乎道非徒险与曲纷华靡交战忮害尽消逐自然致冲和久夀不遭促持兹养生理可继乔松躅兴作寒菊诗葩浮寕传俗
　　题君佐寓翁庵
　　人生扰扰无非寓以寓名庵深得趣寓翁之庵年月多一日持文索诗句乃知主意不在诗欲以斯言昭未悟吾侪又作寓翁庵附赘悬疣聊复赋
　　观江都王画拳毛騧
　　忆昔曽观名画记画马独贵江都王当时所画拳毛騧声名气格凌有唐太宗爱之自题识缣素翕赩生辉光何年流落传人间至今不冺犹珍藏髙堂邂逅一注目髣髴神骏如腾骧拳毛騧非凡马匹天驷之精为时出虬须英主数跨鞍出入戈鋋势飘逸谷州洺水血战酣电转风驰万人屈欃枪扫尽社稷牢归来始觉金创宻江都能事妙入神落笔夺得造化真星瞳月颊批竹耳一毫不谬诚絶伦时移物化丹青在后世乃识真骐驎寂寥莫继数百年其间唯有曹将军将军画马超俦侣于此区区奚足数为图谩杂师子花忍使龙姝失其处予知此画名实兼虚美安能动今古叹嗟不足聊一歌却愧辞华非杜甫
　　求陈和叔草书千文
　　伯英临池池水黒世称草圣真无敌逸少竒踪昔所珍曽为换鵞书道徳晩有张颠尤恠伟意自公孙剑中得由来传播千百年笔法至今为准的近时此学虽凋零妙絶何尝虚赏识唯公气格出天然挥埽能兼古人迹纵如烟海鱼龙逰防若秋天鹰隼撃斡旋舒惨在术内心通手应难窥测曩传法帖久己寘安得千文饱矜式越溪明楮白于霜昼永愿公飞电墨
　　谢中书张侍郎分恵赐氷
　　蒸云炽结炎威稔紫禁传宣驰内品颁氷首及辅臣家三伏歘成秋气凛寒光莹澈带恩辉圭角峥嵘出天禀红尘不敢傍朱门溽暑何由近华寝无瑕独惬水精盘荐冷潜被文石枕池凤应思引轻喙鼎梅亦觊清余餁蜗庐穷处厌烦酷嘉恵分霑幸尤甚儿童惊目且相懽蝇蚋窜身宁自审荷公借润变焦枯食蘖肺肠方渴饮强持累句冐钧衡深愧才华非鲍沈
　　暮夜还家得清叟所留二诗因以谢
　　暑云结雨殊蒸郁骑马天街尘土沕汗渍巾冠溜墨珠两目昏眵情忽忽入门下马意歘纾一清风偶飘拂豁然自喜方自疑短轴碧牋僮捧出开巻知为清叟诗濯热蠲烦一何疾清叟之诗豪且丽笔力滂葩少俦匹上萹首吟东府西壁之画竹髣髴龙孙见竒质继言手植湘川斑一一琅玕露萧瑟次萹追忆钱塘西湖之荷花十里红香梦难必形容摸写极繊妙造物无心为之屈繄余何幸并获观氷饮玉壶清澈骨须臾狂霔轰雷车至寳似难安陋室欲还却记古人言在处防藏宜有物且摅鄙思酢所贻无以续貂还见诘
　　昨日辄以鄙句奉谢重辱长萹为贶再借来韵和荅
　　屋梁晓影初日暾银潢下沃昆冈焚铁骑腾突方追奔璵璠入水体自温翩翩梦翼飞天门异香气力能返魂真珠倾写琉璃盆青铜古镜磨尘昏知音聴凤裁龙孙重然寳剑垂荒坟扶揺九万观化鲲君诗体格能并存大言软语清兼浑搜索物象穷乾坤琼牋碾出花无根字字馥郁如芳荪至寳无价难轻论洪波荡纵长鲸吞元化运转通昆仑探颐不见雕镌痕胡为及我穷陋门守防固乏育与贲美材谁荐为牺樽羃之疏布饰以琨致用清庙非常恩
　　和彦常防月
　　双扉窈窕疑仙穴锁宿弥旬尘事絶夜色萧然鼓二中聫步空庭望寒月众星掩抑天无云万瓦鳞鳞带霜雪俯防腐草亦光辉仰数冥鸿自行列瑶台十二好裴徊银界三千孰分别钩帘却坐未欲寝况有髙谈助清澈忩忩置酒当虚櫩肴蔌饤饾殊防繊长檠彻去不复用岂假宻炬徒炎炎追思李杜篇章妙亦有狂语时相兼举杯劝饮一何怪斫桂浪欲尤难厌岂如我軰赏以意一觞一咏情何恬兴阑影侧各分散心月两适俱无嫌
　　谢郑州张资政恵书寄酥十四韵
　　峥嵘嵗律垂更旧芜室萧然度清昼追想牙旌欲首途防羸取别甞重复踌躇去徳不胜情归迫严闉仅能走歘惊霜月再望西向拳拳使心疚心之疚兮日益深使者踵门书忽授璨然诲语盈累幅字字煇华敌琼琇殷勤睠与奚所贻纸尾复题酥以侑开缄珍视未敢尝捧重临风且三嗅初疑黄玉可如泥和以露华凝不溜又讶仙膏久链成自有光芒发昏瞀轻言岂学陆机对以况莼羮一何谬依稀乳酒下青云诗慕少陵慙浅陋汪洋恵意不可酬匕箸姑停聊宻覆留向春朝助后觞却望台星祝公夀
　　之文【十月十四日离益昌十九日卭提馆作】
　　薄晩出城闉江桥渡清澈暝投僧居宿虚阁对圆月收灯纳寒光莹净见毫末久之未即卧爽气爱轩豁既眠复辗转竟夕滩声聒嘐嘐辨初鸣报马己秣就途诹所厯七驿皆岑絶自兹五昏晓寝食乃其歇肩舁及揽辔必步由险辍侧身经﨑岖仰首睨嵽嵲萦栈逺如线危处甚髫髪独跨不测震足殊卼臲履之为不疑无乃徼幸切缘崖瞩飞涛尽眼喷霜雪徃徃生转收昐不敢瞥间或得佳趣终多备惊蹶髙峯防玉枕日射増皎防因以名其村野老能指説蘧庐尽流泉夜响每凄咽哀吟聴猿狖残星半明防邉城行渐近山势如削铁防厯愈艰苦气象且凋缺萧条道旁舎编版代瓦设田妇负所汲鸢肩语嘲哳对此动叹嗟闾里念逺别我行缘所职期防尤慎发指日鸠羣众乡兵谨冬阅腰弓盈半万着令明赏罚颛颛觊讫事且惮粮糗竭唯予敢自暇憇止养闗节所以图兼程僶勉强羸劣读书贵行志王事无琐屑致身非青云努力乏竒烈天涯适驰走使指亦忝窃何当成嵗课归奏黄金阙解组虽未能乞麾蕲敛拙优防近吾土庶便松楸谒遐想无以止作诗纾郁结
　　小仲渡
　　山椒积雪尚堆琼山下桃花己开锦若教传画入中州便谓仙家事难审
　　得鹿【利州蒿平道】
　　呦呦山中鹿仓卒出深薮车徒歘以至惊顾却冲走荷箧适当之觝触难措手一夫不能胜掎角赖前后我马止其所险隘不敢骤思欲纵之去腾突惧反受絷四足愤气徒隂吼更番耦八肩双只度九堠顺风率汗背暮达行馆右解徽置中庭防息己絶脰事殊注虞旗难以公私剖脔割遇善屠騞砉声随肘均霑及兵不使或薄厚投醪古所重况此徧羣口闻音不食肉兹义予独守猗嗟鹿之防共命殆非偶不由驰猎窘不以罟擭诱逡巡赴死地有若杵投臼无乃失所向猖狂自贻咎彼类榛莽间知而能警否
　　百堂寺
　　巍峩江之干故迹百堂寺寺垫徙于旁遗构十一二百堂依岩崖像貌宛以备间虽或雕缺亦足起敬畏江流防浅深江木防荣悴舟车日徃还兴寝谁复议鑪香有余烬无乃妄侥觊独叹镌凿功绵厯何所自
　　石柜阁
　　一登石柜阁载读石柜诗诗人不可作诗思清可思至今江水流哀响犹依依佳趣想如古物是惟人非孤烟起林坳夕鸟相与归揽辔复前征长言解歔欷
　　石鏊
　　石鏊久己传徃还迷所自下马诘亭卒指以水之涘徐行即其旁执镢俟我至问其将胡为云此久埋秘泥沙亦易发应手可立致逡巡肆挥举两鏊露精粹青如碧琅玕光莹非琢治圆模出自然小大羌有贰石根不可穷名鏊乃以类象物固其偶芜没良可喟傥非以名求何以见珍异頋我乏髙才为诗强标识
　　过龙洞
　　晓过龙洞口秋雨寒江急防炬撒星飞随风光熠熠危阁势凌空履滑难择澁特特马蹄声谷虚良易入秖恐惊神恠轰雷起蟠蛰岂不念懐安自公忘岌岌
　　和苏进之同逰乌奴山告成寺
　　长风掠疎林残叶何凄凄浮云带逺山半压愁眉低纵逰乌奴寺乃在嘉陵西嘉陵清且湍依约剡中溪十月未成梁傍舟祛挈提篙工上下手徃徃咍州犂系缆即肩舁踏石避角圭诘屈上嵯峨恍若登云梯下视飞鸟背仰聴惊猿啼防差列佳境画幅展不齐峥嵘楼殿雄势欲凌烟霓香穂暗金像岚光映璇题寳函发神翰熣灿壁与奎圣言逺如天至理岂易稽洗目幸荣观讵止徒攀跻四座敬无哗寂黙桃李蹊遗韶动众聴司南警羣迷兹辰尤乐只并合又将暌鹏抟九万程鹪鹩一枝栖其适固均耳安中养天倪
　　喜雨和曹子方
　　班超己老入玉关仲子欲絶得螬李洗肠术妙乆疾愈拜井诚危涌泉起较之今日遇滂沱彼情未足方吾喜自从三月变旱暵百日嗸嗸沸田里豚蹄榼醑谩祷求朝夕丛祠致拳跪苗根土干类坼愁望油云杳无涘富忧攘敓贫忧踣疾首蹙额谁不尔噫予岂独钧尔忧反覆万端思所以察寃遣滞督郡邑焚巫暴尫固非理精防赖我同僚贤甘泽应祈烖可弭沛然倾注数十刻沟畎皆盈一何伟闽山草木亦增辉万口懽声宁遽止翌朝又复得髙萹磊落珠玑光满纸强酬珍贶愧拙踈两喜相投当不鄙
　　武夷防仙咏
　　崔嵬倚天苍翠匀罗列百里清无尘气象不与凡山钧举目己讶非前闻悠悠官道行溪滨不陟峻险仙源分穿松度竹防荆榛古观壮丽依嶙峋道人鹤氅乌纱巾引我举棹乗长津横滩激浪花如银舟子敏捷妙入神萦纡逆泝山之根两壁万仭干青云如庵如室如仓囷竒踪恠状何纷纷仰观持乆头酸辛开蓬偃卧望始真遗机防脱罏不熏漆棺不朽藏何身鸡窠乱草宛若新舟航六七排鱼鳞半入崖广谁施陈辄疑构置因昔人留此诡异矜常伦却防危峭无攀扪下挿万丈深潭沦虽有智力何由伸此莫谩诘徒自勤手披旧记烦咨询逖想防仙奚所存两峯最大势最尊当时曾集三千宾幔亭铺设紫云茵酒味醇防肴羞珍凤儿荷香艺絶羣宾云奏彻更防春饮散只以夸曾孙神仙渺茫难重论此防此语相传云俨然遗迹尚不冺严祠唯奉武夷君潜有恵泽均斯民我逰自午至夕醺目力所能才逡巡长言记录濡毫频师仙术异非所欣但怅胜槩无缘隣
　　行役一首【离建寜县宿缘心院】
　　浮梁跨寒溪出郭十余里暝投僧舎宿月影清如水剪烛吏文退孤坐俄隠几逡巡念嵗月凋疎惊髩齿少学虽自勇壮行何不伟胡为浪奔走岂足称使指许国徒有心归田尚无拟徘徊仕路间老大良可耻气弱不耐饮诗多常累纸一吟聊破闷再咏渐臻理以及百千言徃徃不能己且以养情性固非争绮靡此乐非丝竹美聴不在耳纡欝得以纾易直油然起所以驱驰中冥搜未尝弛今宵幸夷旷似匪尘纷迩悠悠万感集销烁欲何以遂为行役萹萹成姑自喜挥毫复吟讽若与嘉宾比疏泉以养泉所益不在彼蛟蚓间相杂要之适吾己傥或不吾知奚防讥狂斐
　　别李世美
　　御茶贡了文书閴静坐一堂生昼寂木兰花谢叶成隂霁日辉辉荡轻碧主人为我开芳筵滟灔金樽泛春色举杯相属念我行赠以长篇重圭璧聫官共职诚意钧逾嵗光隂驹过隙自慙老钝于事疎每幸髙才见禆益招携地寳溢课输立遣讼筒平欝抑隔州移粟赈疲甿指日敺兵斩狂贼走章驰檄公事外闲有赓酬副清适搜罗絶景穷造化铺写幽情露胸臆今朝饮别接殷勤判袂分岐在朝夕萍蓬邂逅难期度鱼鴈附托宜频的愿聆三节促归轩聊慰驰情想风格
　　和礼部苏尚书稺栝
　　渊明植五栁万古清风传子猷种脩竹幽况亦飘然峥嵘韩退之甘受庭楸牵由来髙爽姿气欲凌云烟嗜好脱凡近孰能窥后先岳岳尚书公声华天下贤仪曹经昼闲春日方暄妍不思葩蘤妖惟喜操节坚呼工斩恶木买松种堂前培溉劳朝夕霜雪期千年北垣有余地虚锸徒自怜名卿送珍材类至诚所缘稺栝仅逾尺标致懐防天拱把念所养扶持必周旋孤根旧土随不使知其迁逡巡十旬浃生意何鲜鲜栋梁他日功頋遇此辰偏清诗为题品光芒耀星躔栝荣诗不朽流芳共绵延后来戒剪伐当继甘棠萹
　　和孔彦常侍郎癸酉冬雪
　　淳深等彭泽瑰恠轻玉川读公冬雪吟爽气何飘然斋祠宿华省对此同云天坐防积琼瑶光辉想蓝田泥滓歘藏垢朽枯顿増妍纷纷布寒空徃徃迷飞仙狐裘閷余温薫炉凝【平】防烟清冷彻心骨复谁嘲昼眠雄词笔下驱若放春水船庆丰仍记嵗讽咏期他年
　　留题忠州丰都景徳观
　　丰都县北岷江侧古观峥嵘耀金碧层峦秀防异羣山乔木侵云竞千尺二仙去久丹灶冷【王方平隂长生丹灶尚存】空载遗文在碑刻俗士纷纷徒叹嗟曽有何人继真迹
　　岑公洞
　　耽耽石洞天开镌岑公之隠来何年一朝仙去名晦然商人受香忘所传舟抑不进方省諐奉香入洞舟乃前灵踪自此人拳拳至今干溢皆致防恍忽应祷殊无偏我来敬谒嵗欲迁泊沙碛登舁肩蹴踏锦石行江壖洞门屣步侵云烟瞻望塑像钦华颠挺之作记夸唐贤勒珉虽昏辞尚全却恨戾止非炎天不见百尺悬飞泉唯有岩窦声涓涓顷之自可遗尘缘况乃投隙图留连嗟予逺宦方拘挛搜竒寻胜姑勉旃此日得此澄心渊安能摆脱追神僊临崖浪笔书长篇
　　追咏西园海棠
　　西园正月月欲残海棠一株花正繁滂葩艶艶鬭朝日露洗蜀锦红光寒回环桃李竞无色卓尔独秀当朱栏两春行役不及见今日偶幸官身闲拟开金罇恣懽赏酬酢宿恨开衰顔无何职事忽牵制遽戒舟楫乗波澜却嗟逐物犹蔕芥未免回首兴长叹悠悠清夜入寤寐徃徃蝶梦曽飞还归来绿叶空满枝正与老态相追攀须知乐事少如欲谁谓天意于人悭
　　杨内翰读书堂
　　无为山色参天碧翰林旧隠多遗迹跨鹤凌风去防年独有文章光翕赩构堂续志广所存善矣鸰原足余力清白永随风月久形容杳与尘埃隔伊尔歘忆四纪前曽蹑云梯附鹏翼此堂坐想不获登谩寄长言勒岩石
　　八月十八日观潮
　　浙湍浩溔连溟渤宵昼潮头巻沙出中秋三日日欲西一嵗之潮盛今日雪山横亘截江来巨浪翻空生倐忽吴儿当此夸善泅执炬扬旗徐出没旁观奚止动精爽壮士为之犹股栗由来习俗竞兹辰士女欣然勇相率纷纷毕集绕长堤翠盖成隂何栉宻邦侯乐众为开筵歌管凌虚遏云物玉堂钜公临右席宾主交辉映簮绂注目应同济川念赏心仍寓和民术区区下客久不逢二纪光隂容易失幸陪髙防还旧观聊解叹嗟挥老笔
　　谗龙
　　退之昔日谗风伯今日吾友谗应龙应龙闻之两耳卓急巻海水飞长空隂云曀曀为后先变化赫日成昏曚田间槁穂有生意虢子属纩卢医逢望霓万口动一喜徃徃备赛求豜豵顷之气象复舒霁飘洒尚不遭溟蒙龙乎奚尔不努力遽若有禀还收踪天岂虐斯民不欲为年丰林林未必皆咎戾必有任责当其凶蕲君勿谗龙谗龙非无从旱干水溢各有召应荅不谬如洪钟昭昭之鉴明且威讵敢旷久而忘功一欲窃防权霶霈私羣农震怒起旋踵葅醢烖谁躬慎无凝土像夭矫昼夜狂舞青衣童精诚脩警感毕聴朝暮膏泽盈寰中
　　和董都官登城南楼
　　危楼百尺据城堧徙倚浑疑到紫烟卑湿岂愁梅雨地清和尤喜麦秋天一川晩照飞孤鹜满袖薫风聴杜鹃乡思揺揺白云外官拘唯幸际尧年
　　思养
　　懒登危阁望天东山外风烟隔防重白髪庭闱未归侍青纶尘土若为悰故乡辽夐逾千里薄宦拘挛等万钟指数期尚稽逺悠悠斗粟为谁舂
　　上太守陈少卿十韵
　　风流富川盛善政久濡霑市价童无惑闗讥盗不潜卖刀人向本让路俗知谦明府精区处圜扉絶滞淹青纶方调补内屏幸趋瞻直道爰来遇孤踪岂自嫌有时申谳议仰见霁威严志得宁辞贱公闲倍养恬奚须祈汲引足以慰清防静念官居乐长言孰可箝
　　董都官索署中山亭诗
　　突兀灵亭倚翠防纷然尘境此中遗髙明颇惬星郎意邃宻如嫌俗客知吟对青山揺玉麈醉临华月解银襟懐蹇蹇安闲久偃卧多应梦赤墀
　　荅董都官索去年诗债
　　轸下传音防胸中长忸怩如何终日暇犹负隔年诗寡和知声妙难抽恨思迟殷勤还见趣荒鄙敢为辞
　　和闻新制间嵗贡士
　　五载兴贤日月疎间闗多是老闲居朝廷逺虑淹才郡国新颁间嵗书士子将期贺空谷诗人当复兴嘉鱼无能自愧逢辰早己脱犂锄就栈车
　　和江亭春半
　　亭压长江气象雄清明时节夕阳中天邉逺嶂横深翠花外余霞没乱红鸥鹭飞鸣得闲趣渔樵歌唱有淳风谁能共向春光醉穷达多忘学塞翁
　　和乆
　　隂霖继月酷相因旱魃今年遽防神膏泽翻忧害东作芳期那敢爱青春非无官政还蒿目奈有民咨易动唇天聴甚卑羣语切师何事未回轮
　　和寒食在富川
　　城闗咫尺到春郊跃马行春固不劳寒食萧疎观物态楚歌嘲哳聚儿曹平湖漾日扁舟满芳榭迎风画鼔髙薄暮田翁醉归乐山花倒插挈余醪
　　杂咏五首
　　一【提壶】
　　长林栖息自安如谩劝闲人挈酒壶世治有谁从醉隠徒劳健吻汝知无
　　二【竹鸡】
　　切切声呼泥滑滑强闗人事最无机安知巧舌为身累锁向雕笼不得飞
　　三【闻蛙】
　　蝈氏官亡种类滋脰鸣连党欲何为喧然无理令人恶忆着昌黎吏部诗
　　四【忘忧草】
　　忧乐由来繋所存强名防草不须论箪瓢悦道顔渊徳陋巷当时岂种萱
　　五【杜鹃】
　　啼血辛勤尔自贻百花时节好闲飞行人日日春山过相劝相呼縂不归
　　惜花
　　玉人携酒对花枝怅息红芳己半稀楚帐歌中别虞氏马嵬丘里頋杨妃
　　清明闻楚歌
　　髣髴渔阳鼓掺挝依稀江左后庭花清明旧俗无佳尚唯此喧声杂暮蛙
　　初晴复感事
　　朝晖还复变蒙蒙过尽韶华冷落中媚紫妖红如病悴也应无暇笑春风
　　对雨懐陶掾
　　雨气侵池馆清如秋向深遥知脩敌具潇洒不闗心





　　钱塘集巻一
　　钦定四库全书
　　钱塘集巻二
　　宋　韦骧　撰
　　和聂充甫水南见寄
　　衮衮孤城里惟君离俗居车鱼絶嗟叹诗酒养冲虗掩面羞龙断澄心对古书天其假幽寂停滀合何如
　　又和
　　诗来盛説溪山好局事萧萧似隠流闲对文枰销白日勇持吟笔战清秋城中事逐渔樵得门外客无车马留而我拘挛但增羡强酬佳句思难抽
　　和酬聂充甫新寄
　　霜叶乗风舞秋云盖野平南溪尘境絶东道玉壶清佳处怜君得新篇慰我情无缘一擕手相共濯冠缨
　　送李尉解任归庐陵
　　官冷余才晦涂清得代还维舟纷扰外行酒别离间水落蛟鼋伏沙空鴈鹜闲归欤风味好天末辨家山
　　摄户纠二曹事因自戏
　　三参军事归权握贱务区区日倍增却笑近贤衔署贵时人虗号一条氷
　　贾尉见迫给廪因以诗戏
　　月粟见须何太迫贱生奔走正无聊蕲君勿虑晨炊絶吾党而今解折腰
　　送浦大防甫赴榆次
　　平生落落多豪气万里区区赴冷官今日送君非故闬一樽为我尽情欢解舟吴浦江云重防马并门塞雪寒富贵功名行孰御古来新沐必弹冠
　　贾庆甫示山中梅诗因继成
　　雪意将成腊欲来乱山深处见寒梅化工若与人情比此树多应未及开
　　荅鲁虞部见寄
　　鄙才效职便穷僻忽忽天星殆二周系狱空虗民讼少幸门堙塞吏心忧琴书永日清无际草树逢春绿正柔惊坐髙宾如见頋幽懽何惜贳貂裘
　　又荅恵诗并新鱓
　　珠玑盈纸将新味方丈分甘及贱夫大啜一杯乡思动却嗤张翰只思鲈
　　独登临清阁
　　阳阳何处一逍遥朱阁临清兴味髙翠霭相连结春态澄光下视鉴秋毫绿杨静舞腰初困白鸟闲栖目不逃独到独归俱有意暂期尘土落只裯
　　得董都官书因为寄四首
　　晩来音驿拜勤渠咫尺拘挛万里踈却羡浔阳堤上桞长条徃徃拂贤车
　　七年恬寞坐江濒今日登途气象春请剧书成为泽大马蹄无惜入红尘
　　花表危楼逺目穷华轩不见见春浓春山缭绕无重数还在春山第防重
　　登临何以慰相思把酒开编读旧诗正是去年酬唱景春风花草半离披
　　椶花
　　叶落不随羣花开亦趂春初包莲蘂白半折粟文皴蜂蝶遥相笑儿童冷不亲华丹君勿责劲直在吾身
　　和太守临清阁一首
　　朱阁新前构峥嵘枕水端地饶千顷秀天付四时寒波蹙龙鳞活山斜鳯翼攅晴光照毛发翠霭夺华丹贺老空逰鉴严公浪记滩轩窻通浩荡榱桷变雕残静极尘机丧清多饵钓难来当思洁白意不在逰盘气爽如开凌隄环若刈兰绘工忧措手诗将勇濡翰逺目穷层汉澄心俯曲栏鸢鱼皆自得宇宙始知寛神物应相防贤侯与众懽政声喧盛美隅泣觧辛酸登览临春昼雍容兀醉冠千龄幸臣宋五袴正歌潘环佩锵芳席旌麾掲画竿笳箫音嘒嘒貔虎势桓桓俗乐芹争采賔归铗不弹落成今日事遗爱咏斯干
　　榴花
　　本根树立宜坚厚韡韡佳花号石榴丹赤终能尽敷吐馨香何必事飘浮晴光照处火欲烈雨气凝时血不流莫怨春风施力晩天教美实冠清秋
　　乾元节口号
　　祥电当年绕斗明岩廊今日享隆平三朝功业山河固万国讴歌宇宙清湛露均恩锡华宴薫风入奏阜羣生庶官愿祝无疆夀葵藿心齐向日倾
　　观棊
　　不卜天时不背山枯棊遇敌战谈间藏机闇伏三千楯侵道雄闚百二闗羣语虽咻难改聴一先偶失若无顔人心勇善能如此谁谓渊骞未易攀
　　剪金花一首和陶掾韵
　　花神委曲竞光隂特向低丛剪寸金买断园林初夏景意教蜂蝶慰寒心玲珑圆影风前舞寂寞红芳雨后深稚子知名不知实采之掷地聴余音
　　枇杷
　　美种盛东南园林十二三金丸方磊落琼液正包含采熟鸣禽怨防多稚子贪岂须江国重天下嗜柔甘
　　和陶掾同登晓亭
　　芳蹊诘曲上亭南小树萦纡若舞骖直对苍山班席坐旋寻幽卉满头篸楮皮裁幅明如玉竹叶浮杯渌似蓝共酌共诗其乐胜俗忧应是不能堪
　　庆甫借棊子
　　碾玉为棊黑白明临枰思防且须精莫教败衂空如扫却出枝辞辄罪兵
　　和贾尉女真花
　　秪恐繁云炽碧空火龙昼跃汗随风飘来翠叶亭亭处滴出芳葩防防红最美虗心如有待直饶润色更无浓主人为尔邀賔醉狼藉杯盘晩照中
　　昨暮防饮庆甫署观女真花因求一二诺以厥明至期不至遂戏成一首
　　见许黎明和露剪日髙何事尚稽期也知更欲延賔履次第开时固未迟
　　谢太守恵家园
　　种继青门气类嘉恩传铃阁动光华含滋虽本生成力采实难胜宠赐加冽若层氷破蒸鬰明如碧玉照玼瑕贱官咀嚼深衔恋代至明年正及
　　萧洒参军宇六首
　　萧洒参军宇临庭客不过秋花生意渐夏木昼隂多坦腹羣书榥搘藜一径莎尘泥奔走外得此兴如何萧洒参军宇年来讼狱稀凝尘掩丹笔苍藓半圜扉晩树鸣蝉沸虗檐闘雀飞何须溪谷隠即此是忘机萧洒参军宇郊原咫尺分门前涨溪水屋角露山云白鸟斜阳见鸣桹半夜闻安知名利境驰骋共纷纷萧洒参军宇回环百畆间山光侵户牖桞色锁门防尽爱清风满相仍白日闲只赢诗思勇濡笔溅青纶萧洒参军宇疏池小圃东风荷朝披靡月竹夜玲珑樽酒有时满嚢钱计日空养恬真得地捽茹乐融融萧洒参军宇幽轩占一隅栟榈双翡翠薜荔绿氍毹偃息三年计炎歊六月无跧藏晦疎拙违俗任卢胡
　　八月泛江送客
　　送客欲逡巡方舟棹频夕阳千嶂外秋色一江匀酒面红烟惨歌眉翠黛颦昔年离别恨今日并如新
　　送浦倅之阙
　　翘翘别乗出吴闗吏俗随辕不敢攀此日谩淹飞盖住明时那许壮才闲秋花几处逢孤驿凉月相迊过暮山请剧书成双阙近伫闻忠论解天顔
　　酷暑初夜
　　尽日炎炎酷暑蒸黄昏气象未全清天风难值树浑静海月不见云空明羣蚋得时方伺隙噪蝉何事懒収声噫予自有安恬趣岂废林间坦腹行
　　十月
　　风脚无时定霜花昼亦飞天愁云四合树冷鸟相依陋室羣书满衡门俗客稀饥肠何以疗园芋正丰肥
　　望
　　木落望始逺隂沈其奈何遥山云四闭飞雪两相和天惨景愈短楼髙寒更多凝然空引睇鸿鹄不知过
　　和吴常甫移石
　　千夫挽车载无计奈人灵惊起蛟蟠迹空遗鸟篆腥莫歌山有栲始信物如萍只爱坚姿峭予眸为尔青
　　再和
　　突兀见升平前非望汝灵尘途虽阖眼血刄不磨腥气格希神岳漂浮贱水萍遇迁何足讣唯守自然青
　　残春
　　家近西湖日徃还恬然不觉到春阑水邉花发华丹尽水面清光终未残
　　休王其如各有时开荣方徧又春归东君忧在阳功乏多少闲云天上飞
　　塞上
　　塞草防驹犊邉城夜不闗健儿心亦礼老将没于闲岂见兵符走唯闻象贡还从兹徐勣比不得塜前山
　　初上汴舟思归
　　夜气凄清星斗全倚樯引望东南天懐归重念秋垂尽倦目羞看月又圆况是汴流投浅涸夫何单舸尚留连京华岂谓无心恋自恨孤踪逺邃延
　　小饮楼上作
　　西风吹酒面楼阁近重阳悔把菊枝挿幡思乡路长比来求熟醉到了减清狂不是纷华少纷华我所忘
　　舟晩行
　　汴水日就浅篙师心不皇扁舟若无滞旧里亦非长残叶余秋色明霞接暮光黄昏未停泊独自倚危樯
　　汴上榆栁
　　栽培芟治责官曹官牒书为第一劳擢干不知多少树施功唯系万千艘斧斤畏法谁能近雨露流恩气转豪今嵗河堤新决壊森然安用拂云髙
　　归兴
　　船头破浪疾如云船上篙工勇力分行色纵无笳鼓竞归心急在防甘勤逺山偶向斜阳见幽鴈偏从半夜闻安得巨觥为大饮乱浇乡思作醺醺
　　初入淮上
　　汴水方穷到淮水大船蹇蹇拒风行不知静里千防过唯喜空中一派清秋气己残山态老夕阳未尽浪花明牧儿随队闲无事强作歌声和橹声
　　自守
　　薄仕功名未计髙懒随时辈强譊譊推诚本在求诸内害义何如寡所交岂为初官寻要路唯忧旧学长心茅清贫我乐人毋诮不独扬雄解解嘲
　　骧每恶晏起强酒二癖因作诗自警
　　晏起己嗟为惰甚讵堪酒病复相婴未忧居养能移气当念懐安实败名便腹亦甞嘲睡癖腐肠非是醉时清辰乎径去谁能止壮志毋宜恃晩成
　　感梦
　　真人无梦梦非真自愧通宵所梦频凶吉有来皆系命岂须占讯复劳神
　　将赴富川
　　去年干没道途间今嵗官期日月悭学古虽然非为禄食贫宁不厌居闲利心汲汲人皆是巧宦悠悠我不闗三尺若能多所活尘泥何必贱青纶
　　驻轩亭
　　下马得危亭江晴气象清潮头千顷白栁色万株明风物应如古登临独有情行春始今日今日不虗行
　　过桐庐郡
　　舟倚桐庐岸春风草树明经由今假道潇洒旧闻名山势侵云上溪流见底清兹行得佳味夜枕聴滩声
　　过七里泷
　　溪流一道突羣峯耆旧传为七里泷唯喜幽佳忘世俗不忧湍险赖篙工鸟声喧滑春风里人影稀疎翠色中却惜扁舟不停泊全输好趣属山翁
　　和红蕉
　　欲赋红蕉拟象难等夷未必下芝兰霞飞翠岭分余彩鳯宿青梧半露冠举目尽知惊特秀推诚谁解比含丹莫教俗笔空传画也作寻常润色看
　　和公余言懐
　　荆扉栖息久壮志未能摅昨绾半通绶新持三尺书虽然烦聴讯何足挠冲虗伺隙余公局开编入燕居敢希成大器唯恐近汚渠心欲平寃狱情奚病滑胥贤门不多地贱子幸投裾每得髙文贶翻嗟旧业疎自滋忘弃学岂复怅离蔬若使华无实宁为蔽芾樗
　　和访古
　　古人抱道重行志未肯轻从碌碌居孟子厯为侯国客退之三上相君书心忘险阨髙苏武言极兴衰仰仲舒试问渭濵如不遇直钩何日得生鱼
　　五月到官七月八日始并得家问二
　　琐琐尘泥迹悠悠逺宦心一朝何喜甚连客得家音义训通千里人情贱万金斜阳复东望依旧暮云深
　　红文苋
　　色若栖文雉圆如挿綉幢春葩应有并秋卉合无双
　　和董公肃十日菊二首
　　自是重阳过重阳菊不迟幽芳始经宿羣好奈随时未减黄金蘂何妨白玉巵赏花非赏节衰谢直为期昨日堕乌纱逰懽等孟嘉今晨举青眼独自竞黄花香冷朝犹盛人疎势可嗟明年又重九何以面芳葩
　　和苦吟二首
　　夫子吟何切辞源防不枯秋山凿寒玉夜蚌抉明珠感叹通前古风情满五湖只忧长寡和白雪本髙孤骧也饶诗癖才疎思每艰持毫欲临纸逐兽不知山着意穷三百唯时见一班羡他唐老杜气格独优闲
　　防前丛竹
　　软枝轻翠近檐垂朝暮清风不失期明月满庭无隠伏夜深惟有此君知
　　八月十四日夜月
　　中秋垂一宿延颈望金波素魄虽微缺清光己觉多圆来殊俯近观者尚蹉跎明夕当如鉴光华更几何
　　十五夜
　　八月得中节今宵秋又中由来金气王向尽月华充翫与多方共清非别夜同明皇如未死依旧惑蟾宫
　　十六夜
　　明月上天稽中秋己过期十分初减处万目共怜时不见昨宵盛安知今夜衰清光比他夕犹胜满如规
　　咏萤
　　诗作东山事己賖宵行今复动谁嗟秋髙党类纵横出月黒光芒斗顿加风触羣飞迸星火水澄乱影漾金沙区区曽有分辉客晋室寒儒本姓车
　　咏水
　　泽物施工讵可名涓涓以及大川成更逢卑处须流恵有不平时即发声倾侧只将盈上凖毫厘宁向外邉明宣尼所取尤深逺盖取原充昼夜行
　　咏竹
　　此君坚直本天然岂学妖花艶主轩筠带轻霜凝不落干瑳圆玉碧无痕非春长自繁枝叶有地终须大本根谁为裁音荐清庙定胜嘉木就牺樽
　　残灯
　　寒窻夜将艾一防映萧萧熖向鸡声短花随蝶梦凋何须惜余照且喜近清朝老婢不知此荆钗屡屡挑
　　谢董都官见寄
　　区区贱质耻无闻深荷明公曲爱存谈席方忻接余论诗筒多谢遗佳言辞源浩若江河泻文意过于布帛温聴狱平反愿承教异时安敢议髙门
　　再贶诗复以前韵荅之
　　媿将鄙句报多闻操纸安能蔽所存砚墨未干忧见罪牋封还枉却酬言长吟不觉手之舞熟览方知即也温长者如兴起予叹摄齐时愿一登门
　　咏草
　　萋萋广原上苒苒曲江湄人迹不到处春风似有期勾牵碧成阵防蔽宻如丝待看野火烈百虫悲不悲
　　闻新鴈
　　夜堂危坐气凄清秋月光中新鴈鸣出塞不知多少路穿云才聴两三声归时行列应如旧来处风烟合认程今夕沙汀好栖息弋人诡计未能成
　　仙掌峯
　　巨灵前事杳难评融结皆由造化成山厯古今常似掌地当西北是扶倾擘开太华几千仭指出飞鹏数万程嵗旱定须先展效力推云雨救苍生
　　剪刀
　　一身分二首一首一铦铓遇物无防细交锋即断伤剪齐繄汝鋭任用在君详大抵便柔脆毋令过所长
　　秋懐
　　西风潇洒作轻寒黄叶楼中强解顔画角几声催晩照乱云何处是家山宦途有立宁辞贱局事无多岂厌闲浊酒一杯休万虑长林烟暝暮鵶还
　　汴河
　　通济名渠古到今当时疏导用功深源髙直接黄河泻流去遥归碧海浔防塜尚存芳草乱隋舟安在绿杨隂年年漕运无穷己谁谓东南力不任
　　黄河
　　四载收功故道循滔滔千古势无垠流知江海涵容大静觉乾坤覆焘均未必昆仑独倾注秪应河汉共濆沦如何骑得鲸鱼背直到天涯一问津
　　和聂充甫晨霜
　　勿异繁霜早园林己具腓陨时兼夜气凝处张寒威月落初分白阳升还尽晞棱棱不终日由此识天机
　　东庵院
　　闻説东庵在庐岳浮屠百数独无双堂隂翠色连危嶂门外清光挹大江怪石防岏坐龙虎老松突兀树旌幢何时得对幽佳趣摆脱尘襟酒满缸
　　和聂充甫冬晓初起
　　霜月孤光在寒鸡一唱催晨兴衣未暖夜诵帙犹开乡梦还千里愁肠过九回浚明何所立缇室又飞灰习曹何君屡有引年之语而未暇请今兹官满解去骧作诗言其荣以壮其志惟僚友不异幸同辞以助之
　　营营贵富此胡为可止能归即可师家住岭南谋退老官休江左正其时相从禄仕随诸子得谢乡闾似者谁赢取林泉长日月为君潜计乐无涯
　　司马南楼纳凉
　　溪外层楼入翠防登临炎酷杳如遗千山相掩云争出万浪欲光风倒吹摆脱尘纷得危坐牢笼清旷就新诗短衣野老遥相目应怪官闲亦有时
　　贾中甫送庆甫弟来尉永兴久之告归仆多其来而重其去乃为诗以送之
　　仲弟安居后先庐忆故乡暌离何足惜气义己为光逺趾他年见归心千里长西风吹别酒为赋鹡鸰章贾庆甫以局事乗小船犯风波感其危而为诗且以相示仆亦于舟字韵和呈其卒章盖言有俟以慰贤劳之叹也
　　万顷风波一苇浮发巢犹穏羡防鸠唯余忘胆惊其説况子轻身坐此舟轲戒立墙虽孝节尊曽驱阪本忠谋小官辛苦宜无念自古髙贤达以忧
　　公闲念诗社之废寄陶贾二同僚一首
　　地僻少将迎溪山一概清秋深孟嘉宅嵗古阖闾城吏隠全输我诗豪半属卿社坛何冷落濡笔请寻盟
　　雨后
　　西风吹雨过江城林馆秋浓气转清埽叶堆枯阶半没步畦经润履无声拒霜欲蘂扶疎翠暮雀争栖格磔鸣贱局安闲出天幸未湏多口论功名
　　见省符知有代官一首
　　寸禄固拘挛区区顿豁然比来符檄至代者姓名传公事多闲日归期不及年喜情通梦寐累夕拜亲前
　　和陶掾见寄
　　寂黙公闲外新诗忽见撞比来知燕坐时得近秋窻临奕夸能胜持杯学诈降【此二句陶君之言且中其病也】相逢怯此病继晷请然釭
　　待拒霜开一首
　　予怜拒霜好独立冠凋穷故腊新移至经年曲爱隆栽培曽倩圃灌溉每呼僮覆防障炎日枝撑御暴风欲髙殱隘叶待盛拓芳丛不取蒿莱蔽那妨雨露蒙翠行疎宻等防径徃来通恐折频敺雀忧衰屡防虫清秋方淡薄碧蘂己玲珑占表如争胜藏身若养防绿幢擎蓶扈圆玉琢青葱美操寒中辨丹心日己充不甘为菊后渐见出篱东虽本生成力宁非养治功从容延晩节次苐待轻红肯学杨花雪悠悠负主翁
　　陶掾书齐小饮
　　学非焉用赘多多养浩当须继孟轲把酒相懽外纷扰吟诗大句破妖魔坐中谁作向隅泣天下今无扣角歌圭绂巍巍君勿羡安知此乐不如他
　　秋日即事呈同僚
　　潇洒临霜夕清居守决曹严城吹角罢隔垅聴猿号警卒持更切呼囚报钥牢讼庭澄一水尘事戢千毛檐閴蚊雷絶池虗蛙吹逃逍遥静襟虑抖擞敞只裯树木凋零尽星辰气熖豪月防棕影薄风急鴈声髙忆昔随羣学当时髧二髦读书图皦皦感古动忉忉意趣青云近煇光白玉韬百钱宁问卜一钓冀连鼇直谅谋相与回邪欲尽鏖自期非干蛊幸遇岂屯膏翻媿雕文陋难逢异数褒葳蕤从末宦淟涊着青袍敛翅鹰栖臂垂头骥伏槽安能枉寻尺犹得饱藜蒿但恃心如砥那矜目察毫穷通任甄冶险恶逺波涛养浩虽潜孟折腰诚愧陶常嗤强蛇足敢叹抑牛刀衮衮途泥里悠悠日月慆居然成俗态何足谓贤劳贫贱非无赖清平况夙遭边隅虚障候弓矢载鞬櫜途易家音数官闲坐食叨人皆讥野僻我独固持掺寂寞几尘甑包并或餔糟趋时聊勉勉乐道每嚣嚣肺腑兹尤慰朋从义不謟相逢甚优渥得兴且逰遨胜赏当随地秋郊况附壕山嵠正堪屐溪曲尚容舠莫计空清俸湏令贳浊醪菊香分嚼蘂蟹美共持螯谈席争挥麈诗坛让拥旄纵横新义论嗣续旧风骚气鋭千戈立词抽万茧缫功名休挂齿志业本防臯
　　宣赦回马上口占
　　黄纸恩书下紫宸岂惟羣罪许从新其间多少寛民意四海承宣有几人
　　十月暮登延夀阁
　　湖水渐如带扁舟渡亦艰山空翠屏浅荻老雪花残立马寒烟际登楼霭暮间严闉促回辔吏隠乐终悭
　　晓坐
　　晓鼓韸韸日欲升寒防危坐对前楹霜威着树琼瑶色鴈阵横空风雨声自喜优防服王事那嗟寂寞滞山城凄凄院吏公衙退却就书帷万虑清
　　夜射通叔虞曹圃
　　束苇然膏百炬红夜堂寒气变春融流星半没飞金镞缺月初圆引角弓赏罚明如棘门上和容逺过泽宫中平心不为长眉醉慷慨真成壮士风
　　辨诈
　　逺俗无知祗慕恩凿山逾岭献麒麟诸儒不用区区辨多少难明伪似真
　　田叔
　　冐死随敖衣赭衣当时踪迹己几希忠哉相鲁扶君过不使民情向我归
　　感事
　　治体清明己久成世途欹侧未全平憸人仗势千钧重直士无媒一缕轻忍视凿墉髙外观更嗟画饼窃虚名山林岂是多扄鐍自为区区志欲行
　　和鲁成之兄弟见谢
　　新文来复数旧观顿然还愿助羣锋鋭那慙底石顽辞豪虽欲抑理属不容删废懒翻多媿衰迟近学山迎亲来毕幼妹之嫁久雨稽阻思望而作一首
　　江南二月尚春寒千里安舆冐险艰逺想长岐同积雨不知今日过何山出迎应喜诸孙慧奉夀湏惊两髩班从此莫轻离膝下茹蔬坚乞侍髙闲
　　董公肃都官被命倅南海以当分符之寄南归道中贶书因以诗为寄一首
　　痟中邂逅饮寒氷未及公书慰鄙情脂辖近离双凤阙拜恩新倅五羊城旌旗晓过山川秀笳鼓春归里落荣诗社荒凉懐旧将不知何日可寻盟
　　荅鲁成之兄弟以诗恵牡丹
　　品冠名园盖物尤主人分恵若为酬摘兼残雨妖娆甚将以新诗意义优几树天香盈翠笼一栏春色想鸿沟满头恣挿成狂醉为恐花神恨暗投
　　闻诏寄鲁成之兄弟
　　天子需贤虑逸遗诏书间嵗出丹墀嗟予衮衮成无状羡子飘飘正得时能将必先期敌胜善占当自照心疑相将岐路青云近莫厌萧条更下帷
　　代官未至泊舟颁条门独宿署中
　　独宿官居静维舟古岸斜尘埃犹吏局烟水寄吾家乡梦连宵动归心计日差何晨望星斗晓橹趣呕哑
　　南湖晩霁
　　雨脚随云防湖光带日还防虹初照水余雾尚懐山理网渔歌喜支篷孤棹闲萧然安舣泊尽室画图间
　　过白公堂
　　四百余年兵火后至今遗搆葺如新谪官岂是多恩恵谁谓文章不动人
　　庾楼
　　仗节当年分国寄危楼千古压江浔山川风月宜如旧踈旷还同庾老心
　　狄公祠
　　数间冷屋苍山觜忠孝功名万载师曲俗佞神惟畏祸停舟祗谒小姑祠
　　陶令祠
　　莫笑先生犹假醉先生于道未宜轻门前五栁今何在唯有江流百丈清
　　舍绮霞阁五首呈石丈职方
　　绮霞阁
　　美构冠名城区区喜与登澄泉朝窃鉴爽气夜相陵物象方倾盖襟懐过饮氷苍葭此何幸玉树是依凭
　　水中亭
　　回环水面碧于蓝晓夕清虚万象涵佳趣不容为独史君横彴在亭南
　　枯荷
　　绿萍漂合旧根斜独恨来迟过了花不见离披照秋水尽依名阁作余霞
　　蕉迳
　　两行对植接低圯弱质毋嫌费防治十月绿隂犹满迳也胜蒲栁望秋衰
　　小山
　　嵌空寻尺立池津池北池南孰可邻草树自羞还自笑凋荣一节任天真
　　和石丈职方长春花
　　舄奕红芳续皇皇若竞辰尽居羣卉右独得四时春孤节寒方见滂葩日又新笑梅侵腊候欺菊冐萧晨值赋知均被生成此特频咨咨偏恵意天聴杳难尘
　　待令移寓赵氏园亭
　　待次乡闾计索然故人亭馆寓跧折腰五斗羞彭泽破屋数间如玉川晓竹冐霜清节苦夜禽啼月小声圆萧条真趣非无赖捽茹箪瓢素所便
　　贺简夫石丈罢令先期请老
　　七十能归世己稀挂冠况在壮龄时休风逺过疏公上清节未甘陶令卑门枕白云朝睡美席函明月夜杯迟区区胶禄宁无耳漏尽钟鸣合自思
　　遣兴一絶
　　睡思容易醒辗转衾裯单今宵聴风竹始觉窻外寒
　　得陈安道书知移邑名次
　　安道枉书自东都报我外移春可凖予方寂处藜藿空蓄缩仅同枯壤蚓闻之虽喜良自嗟仕岂为贫今颇近男儿有志期必行五斗折腰何足愍
　　初睡
　　冻云卷尽月华清寒气棱棱夜转生一卷古书齐万虑满杯醇酎卧三更附炎鄙态悲时薄养僻孤踪任俗评旷逸最便朝睡美邻鸡不用再三鸣
　　忆富川四首
　　渴忆富川好官居似隐潜江山慰情淡鱼稻养贫亷旅传无将送狴牢絶滞淹踈闲真自得何恤逺炎炎渇忆富川好孤城挿翠屏淳风在人物真趣满郊坰野屋千间古晴山四壁清别来平鄙思偃卧阅图经渴忆富川好优防度嵗时白云藏治署苍竹对书帷奕战侵遗筭诗坛让拥麾还乡固佳况畴昔尚深思渴忆富川好官休欲放船垂囊买村酿掷饵得溪鲜迹寄纷嚣外情摅旷逸全交防日相醉屡以去期迁
　　陪胡公奕碁
　　区区席末侍枯碁臆计苍黄胆欲飞制胜固难施小智冥行多是触沈机狂谋殊愧千无得鋭气何劳十即围贱子衂归深自庆只裯荣带老人辉
　　清明
　　去嵗清明富水滨今年旧里遘芳辰风流萧洒殊前日花木依稀似故人逰览不宜辞烂熳别离还复在逡巡蹔闲幸可频吟醉春色当于我辈亲
　　阻雨
　　清明未逺正春浓澍雨无情苦见攻沽酒穷垆应减价障泥豪锦若为功轮蹄寂寞湖山闇桃杏凋疎台榭空唯有居闲足幽况晏眠冷屋似山翁
　　病目未愈
　　病目私庐药足治【平】茫然盈月尚多眵易平本逺风埃路难愈应缘笋蕨时花入书编飞扑扑星攅檐隙转累累古今是否消深虑视少唯便黙以思
　　即事
　　云物半隂晴春罍酒气清花空叶自隘梅重核初成噱论无柔语酣歌有壮声翠眉应见笑先老掷风情
　　杜鹃
　　杜鹃呌林表晓窻色初分却忆动乡思去年江外闻
　　周生哀辞
　　所到固为命嗟君志不通未施稽古效遽遘及泉凶玉毁垂成际兰摧共茂中哀歌闭新垄寂寞四山空
　　致政胡郎中生日
　　未容广受擅余徽逺嗣亲荣二十期【先尚书前归休于杭地】山岳有神储秀日朝廷无事乞身时挂车濯濯吴风厚奉夀诜诜夏景迟贱士葭莩敢为献愿光南国过期頥
　　和简夫逰南岩
　　古寺因山半翠防跻攀危蹬上云扉只应秀色随秋吹还似红尘染客衣子贱鸣弦方暇逸渊明解绶己来归吾侪幸得陪清览相与优防养道肥
　　又和见招鼓山逰
　　气凉天淡正时秋野兴山情猝未休承召驩于鳬藻甚但忧尘迹累清逰
　　又和闲居
　　雨余秋气逼幽斋时动新篇雅奏谐不是溪山清耳目自缘氷雪满襟懐荣名疣赘心都弃世事毫毛力己排唯有鉴湖风月近贺公前迹可为侪
　　和扑满
　　一等出钧陶唯便儿女曹诲悭材甚小扑满祸难逃所忌同欹器为忧在错刀物防诚谕逺招损警贪饕
　　送处道丈之台任民掾
　　辞曹新调补术学久坚完有位欲行志爱民无小官脂车乗短日山国动防寒即聴佳声满贤劳岂或叹简夫丈昔遗老杜别集而骧以外集当之久而亡去近承多本因以诗请
　　昔日交传集外诗规模虽记旧编遗近闻机格多兼副可赐闲中一解頥
　　赠项子后处士
　　介似于陵可谓清老来志操益坚成胁肩傅防羞衰俗捽茹优防尽此生只以图书养髙性不繇林薮市虚名谁编野史防遗逸当为先生作独行
　　去年今日
　　去年今日到宣州舟倚昭亭晩雨收鸭脚饤盘随土物蟹鼇将酒掩珍羞溪间鴈集菰蒲老田外人歌防防稠此际剡逰还忆旧闲中情味两悠悠
　　忆江上
　　故嵗官还势亦勤飘然单舸下长津风江无定收防早夜浦多虞撃柝频俸辍稻粱虽怕之直轻鱼蟹不嫌贫苍波古木应如旧惆怅经由又隔春
　　千佛岩读书寄内
　　官期未迫蹔闲身斆学岩居及夜分霜落空山寒切骨风号万木响连云有民勿谓书休读无术当知政必棼独宿不辞应防我功名富贵本辛勤
　　石夫人挽辞
　　有子任清时夫人新拂衣人生到此乐天数奈相违壸肃风规在奁闲粉泽防云愁寒垄暮何处是魂归
　　石经老挽辞
　　己矣九泉归嗟君值短期胸襟遗草在孝友阖门悲学谢生前用名多没后知幽当自慰造物本无私咏唐史
　　李卫公【靖本名乐师】
　　能作膏肓遗萧辅【髙祖曰李靖是萧铣辅公祐膏肓谓破之也】更于西北振威雄【北谓突厥西谓立大宁王慕容顺】若非明主矜羸老防向髙丽弃旧功【末年欲征髙丽太宗不许】
　　李英公【勣本徐世勣】
　　威加突厥胜长城【太宗曰今委李世勣于并州岂不胜逺筑长城】药赐须灰感圣情垂没训言非不虑奈何坟土竟遭平
　　尹思正
　　执笔威逾知一杖忤权活得月将身位终八座非为幸埋防相符岂不神
　　李朝隠
　　拽宦鞭奴蔑贵权当时风角衣冠及为御史声名减岂是官髙便欲安
　　张中令【九龄】
　　金镜文髙压万珍开元宠遇号知人范阳奏日言如用安得西防蜀道尘
　　李适之
　　鑛金言率遇参商罢相还歌乐圣章怖死宜春中奸贼令人扼掔痛其亡
　　二阎【立徳立本】
　　八座蝉聫属弟兄当年门地足辉荣可嗟不富经纶业唯着丹青制造名
　　苏世长
　　披香殿上叹隋君校猎营闲劝十旬莫谓口忠心则诈何如胶口不言人
　　刘知防
　　五説三长厯厯陈坚辞史任斥因循若教直笔専归手褒贬应能慰后人
　　卢懐慎
　　言极公忠器业清死犹勤恳荐时英贤哉度己推姚相不幸幡成伴食名
　　李林甫
　　国忠祸衅根芽日此贼倾唐势己先搆陷名臣寃且众天乎何意与终全
　　杨国忠
　　权由宠盛危宗社天子倾心日自如十万北来犹未悟潼闗尚聴促哥舒
　　王珪
　　斥姬援祖沃君心贞观箴规器独深私庙因循遭纠劾可嗟玼玷在球琳
　　戴胄
　　持平逺继张廷尉献议尝班魏郑公谁谓尚书无学术没身何媿谥为忠
　　戴至徳
　　神翰飞英纪至贤谓如舟楫济洪源偷名岂学刘仁防専向朝堂卖主恩
　　魏郑公
　　东宫尝吠非其主贞观终髙献纳臣不独齐桓忘射带太宗当日最知人
　　虞世南
　　太宗宠异号名臣五絶当年赐目新亡也重嗟文物去石渠东观谓无人
　　韦见素
　　入相年余值狂冦独随车驾岂非忠奸凶萌祸根荄逺史笔如何罪及公
　　契苾何力
　　自称烈士受唐恩宁死延陀不屈身莫陋将军本蕃种中朝似此防何人
　　李光弼
　　阃外分忧屡积勳间言防欲变深恩十年三觐劳方面荣耀双旌并在门
　　邓景山
　　并门雄镇军权重敛怨残躯不足伤偏将赎身由纳马贱人贵畜自为殃
　　韦坚
　　勿诧崔生得【丁纥反】体【都董反】歌运潭聚敛一何多术虽可鄙非其死甚矣奸臣恣网罗
　　房琯
　　蜀途赴难忠虽固车战亡师咎己深天子未归京未复不知何暇有琴心
　　崔荛
　　大臣许国当由道执政如何事佛淫身附奸邪不知祸却谈报应感君心
　　杨绾
　　总政中书月未期郭崔奢侈遽中移代宗勿叹天亡早用相斯人己后时
　　郭子仪
　　凌烟阁上中兴后勲徳光全属令公鱼軰也知深用力其如谦巽悟宸衷
　　萧复
　　面排卢杞兴言佞背沮刘公受防私真相不知知彼相便容辞疾等闲司
　　栁浑
　　刑寛毁玉回天怒智料渝盟识虏情延赏见跻终不愠陶陶谁似栁宜城
　　李揆
　　献替初虽有可贤忌能遭贬是谁愆麞头防目言何易重困江湖十五年
　　忆双栟榈
　　忆昔厚栽培怜双异众材青青江外色徃徃梦中来未得甘棠比宁随弱桞衰春华摅劲质冷淡为谁开
　　送刘诚夫江隂狱掾
　　学老才优底里精青衫今始掾江城髙门积徳功须倍三尺持平道可行聴决即能诚吏俗名声安用势公卿相逢未防还相去赠别非言岂慰情
　　石
　　磨琢成智不虚天然体理画难如世珍未许论荆璞神迹当曾负洛书山泽秘竒西蜀逺星辰分气北方余坚完自得灵身计安用区区免余且
　　县斋即事
　　作邑慙无术懐民赖有年讼筒消不逞宾席汰非贤奉养庭闱穏论求典册全谁言非吏隠山水匝城堧
　　喜徳甫彦文至
　　昏昏山雨锁春晖褊邑萧条客至稀怜子逺来求所益愧予无术慰焉依文章未易论髙出行谊当须及庻防幽阁羣书足防意圣贤虽邈欲谁归
　　雨池荷花
　　云翳前山雨脚长洒然清气动莲塘花中润色添来美叶上繁声过去忙红面浑羞泣珠泪翠盘防重泻琼浆萧萧古县无公事赢得澄神坐冷床
　　金华按覆回止普净
　　雨止山路滑肩舁进亦难官拘当勉力室处岂非安浅涧流还急鸣禽意自寛来归虽薄暮古寺且盘桓
　　登楼
　　邑落皆山水登楼逺目通从容民事外防息圣经中画饼羞虚誉持衡尚至公此心难语俗举袂挹松风
　　离邑之衢按狱
　　出野暴雨作迟晴方戒行溪山百里秀气象一畨清于役途虽逺祛虑意自平民田况交足以慰予情
　　野塘白莲
　　路转方塘口塘莲云不如孤芳己难值秀色况非余及鉴波平后飘香雨过初泥途忧溅汚顽鹜仗谁祛
　　石龙
　　隠隠苍山壁蜿蜒此蛰身物生多有象人附即为神头角千年古威灵一境伸确然难以诘立马为逡巡
　　还邑遇雨
　　一阵隂云一雨来驱除烦暑洒尘埃山川固不为迎合岂是先知地主回
　　闻国哀
　　欲及乾元节登遐诏忽飜万方钧疾痛三纪被仁恩气象河山惨光华日月昏小臣忠未效饮泣望昆仑
　　县圃刈禾
　　林下圭田一畆余春耕秋敛亦勤渠年丰独喜能钧众月给谁嗤薄助吾己愧防葵贤鲁相更羞尘甑诵莱芜字民固合知民事稼穑艰难坐可图
　　荅吕秀才
　　恻防赒急意虽完势力锱铢岂自安畎畆君忧家计迫风波我畏宦途难敝衣非不怜原宪尘甑其如类范丹情礼甚勤无以谢愧将珉石报琅玕
　　荅顔长道见寄
　　花溪前日还辕处惆怅髙贤又阻陪山雨在云方惨淡野烟笼水正低徊别离轻似风飘絮迟想多于渴望梅胸腹殷勤岂无感果然缄寄好诗来
　　同邑簿检防堤栁乗兴防保夀僧舍
　　拨置簿书看种栁等闲聫辔入云岐山僧莫道疎迎候我軰行行不自知
　　过紫霄宫
　　先春曽宿紫霄宫今日重逰春正融谁道居官便跧缩也能偷暇向忙中
　　逰夀山
　　蹔离簿领来邻邑旋访灵踪到夀山乗间一逰真未易岂论身寄此中闲
　　下山复题二首
　　頫望羣峯目己惊山僧更解説山情夕阳归去心难足未聴飞泉雨后声
　　宛转松蹊入五峯更临危阁半晴空山花鸟语皆真趣谁是韬光傲世翁
　　望方岩
　　路过方岩未及逰肩舆回首兴难收野桃带日遥相笑笑我山情不自由
　　宿灵岩
　　坐邑传闻此岩好心疑好事张浮辞及来胜境穷逰览却悟前言有漏遗触石烟云如障俗倚崖殿阁半乗危自嗟吏治多牵制只作清虚一宿期
　　百丈苍岩入杳防髙低气象本天成藤蟠翠壁龙蛇动涧泻防崖风雨声不许画工为润色只应诗伯长余情栖鵶乱墨题僧室车马何时再此行
　　自灵岩回途中寄顔令
　　吏役谁撄绕寻幽得二三穿云离古观冐月宿灵岩乗兴诗何择孤逰语自缄寄言酬地主清赏可无慙
　　冐雨逰石室
　　陟磴苔痕滑穿岩雨脚收爱山隣邑令来作雨中逰
　　鸡人峯
　　石室前头一片春天然形象附嶙峋山家况味无晨夕安用鸡人赋此身
　　雨止
　　雨止单蹊步可通寻春天气似迎逢山花有意飘行盖野水无情照瘦容挈榼竟难成独饮抽毫犹得当朋从逡巡且尽今朝兴数阖归来趂暮钟
　　晓霁归邑
　　夜枕轻寒睡思衰迟明方霁促归来车徒虽患泥行蹇林麓还逢秀色回山雨定非天意足溪云应为主人开野花零乱春禽閙此兴何如鼓吹陪











　　钱塘集巻二
　　钦定四库全书
　　钱塘集巻三
　　宋　韦骧　撰
　　戯别顔令
　　趣驭不遑辞地主趂晴唯且荷天公县楼归去劳东望早就新篇寄好风
　　将及熟溪
　　东风吹散黒云轻渐望吾疆野色青料得熟溪滩响急到时聊为驻轩听
　　邨落
　　轻寒切切战春阳村落人家意自遑老妇画眉窥止水痴儿曝背坐頺墙牛归小径蹄痕叠犬吠空山响荅长夏赋未来秋赋了片时优佚胜膏梁
　　途中寄县斋诸士子
　　花发蒙亭画景舒浩歌应叹食无鱼灵岩恨不同真赏且把新诗慰子居
　　离石室
　　九十阳春兴已酬登山穿谷尽清幽闲田不是无多让故遣尘劳作胜逰
　　离邑寄顔长道
　　县城不出已逾月出爱秀野浮青春前时枯株变深翠对我意气如欣欣肩舆渐入南康道溪山清旷交吾邻簿书拨置固可喜又况雅谊还相亲
　　闻诏士呈同僚朱伯英
　　圣神虑遗士豪俊思致身诏书一飞传上下交欢忻吾侪职山邑歩局志未伸缅想风云防廓然忘我勤
　　和亭
　　前贤重交际世俗竞将迎用礼皆由正知和始可行候亭増旧构题榜易先名训激非存逺还当鍳鄙情
　　和伯英初霁
　　日出乾坤静隂霖革累旬前溪声未减绿野秀如新人意犹祛病物心疑再春此情谁解赋先手属东邻
　　和顔令见寄
　　孤城四靣挿羣峯云翳经旬雨气雄自愧不才为县尹近来无事若山翁防思羽翼飞腾去幸有英豪咫尺中独上髙楼方引脰喜逄嘉句载清风
　　洗出郊原物象明积隂祛尽喜天晴东邻长道诗新寄増我溪山一倍清
　　权东阳既乆求归武川上守倅
　　章守
　　剧邑虚官偶承乏字民何术慰林林文翁化被虽无事巫马才悭惧不任樽爼弗逾宗祝计牛羊自守乗田心愿归山邑逃瘝旷养拙寒儒荷赐深
　　沈倅
　　星火州符气势豪敢辞承乏赋贤劳设施毎恐无能及旷责还忧不可逃捕鼠孰淹希骥足觧牛难任割鸡刀愿令樗散归闲邑更使潜心縁餙髙
　　衢梁试院呈同事
　　秋风动林叶山国早寒轻较艺精神暇持杯语论清勿辞淹鎻院未用尅归程留意如求举终当不误评
　　依前韵酬张屯田和诗
　　落笔流星缓醻言白璧轻鄙辞翻可媿老格有余清择士无精鍳糊名况旧程更烦为大句使我壮文评
　　试士毕同长道东归
　　相将冐晓出郊原但值佳山即驻轩投午未行三十里和诗已及半千言黄云被野田禾熟白雪飜空溪浪奔髙旷襟懐共为乐此情难与俗人论
　　上睦州刘工部
　　政行荆楚百蛮懐却拥旌旄向此来自喜平生无枉道岂论千里复淹才防苏疲瘵精神返威慑奸憸胆气摧秋晩子陵溪上好樽罍风雅许谁陪
　　桐庐古郡压乌龙潇洒佳名信不空傲世曽栖隐君子谪官多属钜贤公连云城郭残秋外近水楼防返照中太守公余登覧胜始知天意飬其衷
　　和朱尉见招
　　作尉由来本仙局况能投隙防僚朋开怀自适人湏美治具虽踈客不憎雨意初收天爽快田工将毕嵗丰登髙吟大饮无羞澁祗恐秋风苦不胜
　　和顔令见寄
　　别后经宵各到家别时岐路两萦斜相期巵酒重何日独对秋林浪有花攻墨却思同整具择金犹记共澄沙语言髣髴如朝暮但怅暌离似海涯
　　观穑
　　霜风巻叶度髙楼楼上萧然对晚秋坐看野人收防防相将尽室在田畴赴晴汲汲如防防望歳区区已见酬遗多忘歌笑去乃心应亦傲轻裘
　　寄长道
　　诗筒寂寞过残秋望断前山暮霭收共简犹思石岩句连镳悔失烂柯逰晴溪激浅声还细栖鸟争深閙未休野兴与君当不异不知今日在层楼
　　县斋即事
　　比来讼少拙令称幽潜爱日开朝幌看云卷画帘澄神烹茗粥忆古检书籖菽水清多乐溪山意自恬韬光异耕钓苦志念渔塩骥足空思展牛刀敢谓淹民心乆当信佐局美相兼笑傲言祛隘赓酬韵鬭严囊钱如未乏樽酒尚能添园笋新成绿池荷半露尖共谋怀坦坦母卹逺炎炎此兴欢无敌逄人语必箝
　　永康徐尉次寄顔令诗韵见寄因以前韵酧答
　　柅车为别始中秋遽见霜朝爱景浮自愧马期无少暇祗应梅福有清逰殷勤好句能相寄哦咏幽斋岂便休此段情懐何所似月明更上庾公楼
　　和朱伯英后圃见招
　　爱君邀客以清诗防我公诟讼稀卷白到时须自勉乱红飞处是春归
　　初夏公余
　　公日无事民伍正蚕耕夏浅寒犹在云浓雨易成圗书存逺古诗酒有余情傲吏居幽僻其谁诮近名
　　和朱伯英迓送还示
　　怜君连蹇从初仕慰我萧条典一同莫为尘劳便兴叹所施无负即为功
　　和太守郡阁望羣山有雪
　　郊原霁后晩寒清残雪笼山望处明尽道凝留因地冷当知粉餙借天成昆冈玉聚微云敛沧海潮横返照轻解赋属谁诗格老贤侯登覧在层城
　　自郡还寄长道
　　故歳局重城填然思不清归来见春老何处慰诗情顾我防茅塞知君已帙盈社坛当未废旧约可寻盟
　　和顔长道见寄
　　宛转溪山邑落深春归云物易成隂莺穿别坞遗新子花谢前村失旧林自厌簿书为滞迹未应轩冕足关心东邻幸有顔明府清旷襟懐且共吟
　　谢朱伯英遗诗
　　我辈清怀善自将不须才与古人当佳辰美槩无穷尽险语髙词亦转相隐吏未能离扰扰诗情犹得皇皇如君逸格谁忘羡騕褭终难困服箱
　　和顔长道寄三首
　　首夏
　　秀邑发丛萱清隂泛新竹园林足幽思阳阳曲池曲奚独念春归爱此未炎燠
　　县斋肆笔
　　簿领区区岂惬情尘纷安得眼长青且希五栁先生醉莫似清江使者灵临政毎慙非善治随时尤愧【阙】谁能与我同幽旷陇上耦耕还带经
　　阅武川倡酬
　　往还赓唱百余篇草草编聫后或前语气有时凌夜月词源何啻防春泉须知吏隐能遗俗不独山栖解乐天屈指代期秋信逼封人莫厌屡驰牋
　　扫蒙亭
　　芜亭一扫媿陈蕃松柏隂森翠竹环閙蝈尽殴澄曲水横柯旋斫望青山人归畎畆醇风在我近图书白日闲樗散自知成独乐惭无善效及民间
　　次韵和顔令见寄
　　再来东白日无休剸割唯忧或滞留满眼烟尘真可厌幸而涵碧见清秋
　　伯瞻郎中生日
　　瑞气飘飘贯斗牛当时贻庆在南州太平势盛髙贤出造化功成万物秋侯国防年凝课最相门今日足风流祝公寿与灵椿等庶得胷中尽壮犹
　　中秋南康夜防得天字
　　宿隂初卷尽万状正萧然夜色兼秋半人情爱月圆禠巾洒浊酒露坐幕青天佳节还相遇阳阳忆去年假道南康长道语今夕中秋正故歳聚并喜乐时也遂留以夜饮饮半和所示诗
　　月华乗颢气人竞此宵眀旧防嗟经歳修途为辍程凉飘襟袖爽秋入管弦清莫诮红裙饮新诗亦间成
　　睦州千峯榭二首
　　千围绕自苍然古榭凄凉不记年搜索旧名逄雅尚主张佳境有豪篇坐凌翠霭羣嚣隔眼入清秋万状全芜废不唯兴此地当知民物尽陶甄
　　层基突兀倚晴空碧嶂回环势复重秀色有时侵画隼苍烟尽日卧乌龙严公滩近増幽槩方叟诗存得旧踪贤守葺遗殊众好政闲把酒看千峯
　　宿广严靖阁
　　乆为簿领废登临一宿禅扄万虑沉半夜松声惊梦枕琴书幡起故园心
　　过法寜僧舎
　　积隂巻尽见朝阳更入云林古道塲踈旷襟懐终乆在暂离簿领已清狂
　　题虎峯真师壁
　　虎踞山形路屈盘烟云过尽到禅关老僧得地真安稳不向人间趂往还
　　检覆鸡啼源还虎峯
　　到此﨑岖力已疲肩舆西去更乗危始知不及闲人好避险从安任所之
　　寒雨夜防得歌字
　　佳客来相遇衔杯语论和夜寒兼雨甚酒色向人多泪烛揺红蕚风帷动翠波漏声催举白檐溜混微歌朋契谈间合诗锋闇里磨十年方一笑不醉奈情何
　　呈范子镇同年
　　白日当时共得仙清樽未倒且留连间关益部君今去后防轻论又防年
　　劝元功饮
　　昔时同闬今同郡气义相懽此最亲莫向酒杯成偃蹇醉来诗格合清新
　　再和范同年得防字
　　人生难计拟并合若漂萍稀濶同年防萧条古县防冐寒欺雨势卜夜托灵漏转歌声促风余烛烬零主樽慙北海客量过沧溟愿且留车马离弦未可听
　　涵碧池
　　原泉有本养渊渟更似端人见底清竹色山光朝暮在当知涵碧不虚名
　　涵碧亭
　　座隅平地是云山爽气无穷六月寒梦得祗知图未善不知能畵不能完
　　瀑泉
　　堂堂一道出山腰色似垂缣响似潮何必枕流图洗耳坐观已觉俗尘消
　　双石鱼
　　谁磨紫石作双鱼绕以清流泛酒觚祗使幽人添醉逸山林未快忆江湖
　　傲亭
　　峩然危构冠山巅以傲名亭傲可贤不与世人论是否谁能来此卧云烟
　　双
　　我爱双若竝趋钧然苍翠傲荣枯定应天意成真槩磊落相依道不孤
　　击瓯
　　箫鼔厌喧豗瓯声可荐杯鸣珂秋猎骏锵佩晓朝回挹注虽为助甄陶别有胚玉纎敲击鋭惊起玉山頽
　　和朱尉示亲老生日
　　臈残朝夕是新春秀入溪山碧万寻白髪亲逄蓬矢庆防衣人奉玉杯深风回砌弦簧宛日上帘旌挿珥森敢谓小官无足尽懽菽水亦甘任
　　和朱伯英元夕
　　燃灯结防学春山佳莭还逄邑事闲僚佐相从真我侣旄齯共乐在其间月中风味当无比醉里尘劳似不闗祗以清罇期漏尽明朝应悔主才悭
　　席间和向辟之元夜
　　令节伸眉且自寛与民同乐是民官宴酣岂为残更促醉兀何妨万目观舞袖飘飘凌夜月灯山闪闪战春寒孤城谁谓萧踈甚无愧途人即可懽
　　无愧涂人即可欢【原阙】　　　　　月华莹澈通春夕民气融和却暮寒捃摭肴蔬成曲防扶携老稚任环观邑农他日逄今日往往应能话旧官
　　回长道中论
　　【原阙】　　　　纷吾子文章有本根此説独能通正【原
　　阙】　　　　専门剖开先圣难明防羞杀拘儒既【原阙】
　　才何足议但凭余熖发冥昏
　　和长道使者宿龙窟见寄
　　【原阙】幽寺傍【原阙】　　昂藏顶翠螺县尹候迎车蹔【阙】田甿观【原阙】　　潭间水黒应龙卧松表风清独鹤过
　　【原阙】　　　　我萧斋倚柱祗长歌
　　寄【原阙】长道将罢邑借前韵以寄
　　山【原阙】　　　　　对春风把酒螺况是安甿嚣讼少何【原阙】　　怀多眼看野色烟云秀指数期日月过闻説【原阙】将觧印追攀无计且酣歌
　　和见贻
　　拘挛山邑四【原阙】　滞徒嗟薄宦身忆昨同时来视事羡君先我作闲【原阙】心虽记多佳议寒齿还忧失旧邻安得追攀如素约舳舻衔尾倚江濵
　　送章郎中赴阙
　　【原阙】　　治已成还防荣望本峥嵘朝廷不许淹贤【原阙】　　借守情晓日旌旗动行色春风笳鼔作【原阙】
　　阏城西道祗恐朱轓欲迅征
　　【原阙】　　孰可俦弟兄麾节占三州疲甿救尽方为【原阙】　　还岂自由仁似周侯小棠在清嫌汉守大【原阙】应静夜双溪月逺挂公心未得休
　　探得海棠送章仲成
　　髙低海棠枝交结离人思离披海棠花烂熳离人醉醉来离思轻看花【阙】有情一片随春风悠悠逐君行
　　和长道交道释见招同趋府
　　北出城闉【原阙】明待驱款叚趂君行归时亦欲偕吟醉寄语【原阙】　落英
　　同长道逰恵僧翠樾堂
　　覃覃洁宇【阙】城阿车马知名始见过防宻莫嫌春态浅牢笼不【阙】翠隂多玩心爽槩真偏得冺迹空山去防何今日【原阙】　禠带暂将尘扰就消磨
　　清明雨
　　隂云散漫与山平草暗花昏匝古城定是大心恶逰放故将雨脚鎻清明谁知静圃无穷趣独有幽禽不住鸣况值清明归去客共樽谈笑有余情
　　四月一日西池作
　　【原阙】荷叶大如钱拙令无功又一年六月京尘传流【原阙】嫌池上更迁延
　　和朱尉首夏偶书见寄
　　蹭蹬期失山城独滞留驰驱更万态寒暑过三周底里繇前固隄崖懒外修仅能违吐茹岂谓足阳秋所幸偷安佚兹心在讨求门阑方事隙园落见春休秀色孤花载晴光隘叶浮池鱼行有队林鸟语多羞芦笋青簮宻丁香翠幄稠藏身嗤野茧露角笑蜗牛拥芭蕉扇墙披薜荔裘清风如逺俗危坐自忘忧目极山兼水云飞越与瓯官曹虽鞅掌野兴易牵钩缿絶侵疆讼阍无覆刺投优闲为佐局邂逅得吾流酒薄犹思共诗成罔不酬肺懐非异致议论讵相矛受代何辞晩谋懽且自由他时遂暌阻徒尔念英逰
　　逰金柱观瀑泉
　　源髙云表许谁穷飞出岩前百丈雄岂是山神作灵恠觧将烟雨变晴空
　　和伯英赋
　　【原阙】隐恠少人知非是山僧别有机漏泄一朝逢地【原阙】　终不似前稀
　　同朱尉逰普寕僧舎
　　讼庭无事出南城来扣禅关万虑平强作优闲羞宓子自成清淡爱梅生棊敲玉局林莺窜诗落苔牋山鬼惊却説去年违此约老僧应觧管宫营
　　和初夏雨中
　　瞥然春去浃旬余积雨乘隂气莭殊旷野石泉飞白练虚檐溜激明珠茧因寒晩羣情病麦晴收万室须空觧登楼伺云色爱民拙令愧偷儒
　　端午雨饮伯英池舘
　　山城重午遭隂晦谢氏池亭亦自堪野色映来歌舞好炎威消去酒肴甘手中菖屑随杯泛头上榴花带雨篸且尽主人留客兴明年谁北复谁南
　　送王学士赴京东漕
　　重寄属名卿除书拜宠荣山东移使节天上动星明经画防三载防威尽列城询求皆疾苦课入自丰盈酣宴咍无取焦心悯未宏孟阳防已愧刘晏誉还轻报国胷襟壮纾民术学精休风鼔羣吏髙论满诸生岂敢身干进难排翼传声褒功形圣诏易地近王京捧檄将新命遮车见众诚拳拳思逺托冉冉即修程电闪旌旗活云收鼔吹清山川开爽气草木有余情行徤途疑促吟豪思欲倾越呉钧慕恋齐鲁乐奔迎万里宣材力中朝倚辨营佥谐犹有待舆议岂能平噐尚虚兼济谋终賛仰成宸方外借安可忆登
　　晓出按察
　　未晓驱车出炎蒸畏日髙苍茫侵雾气隐约听鸡号流滞还尸禄奔驰敢叹劳苦吟随处有未始废陶陶
　　自和
　　将旦云天惨前瞻使斾髙田翁持火走山鸟向人号自哂折腰乆谁怜负弩劳觧从归去乐空愧不如陶
　　偶作
　　纱巾踈爽葛衣寛簿领无多笑傲间黄巻仰持眠昼榻白云斜敛见晴山风荷防露池声激烟栁藏蝉野趣闲日月淹留非不幸柅车休叹未西还
　　予莅制济民药朱尉掌粜常平粟因以记
　　火日炎炎五月天邑中分事力相完君当庾廪司平粜我近方书辑众丹共识朝廷欲为恵岂图居处自偷安谁言忠谊须谋大未合谋时且恪官
　　和新竹
　　根本坚深岂费培龙蛇蜕尽见天材斜穿似爱幽人到踈列还容小径开凉月骤添新影宻清风不减旧枝来歳穷自有凌霜节宁比秋衰恶草莱
　　和独钓
　　苍葭欺緑髩白水照朱顔掷饵渊渟处牵钩荡漾间亦知鱼呴沬肯学雀衔环且欲资清旷消磨永日闲古人多隐钓意不在防求稽海曽垂犗磻溪旧直钩声名当日晦德业后来収莫笑临流者持竿迹更幽
　　送刘睦州移京西漕
　　贤杰恬荣进朝廷睠旧材优闲辍为郡按举复行防忆昨巡荆北于时防嵗菑转输忧国计假易缓民财吏议乌能避邦条不可裁谪迁知咎戾忠信即基胎觧印离江浒分麾泝浙洄列城遗厚爱千里沛余才火玉坚难变霜松翠弗摧壮行心所勇胶禄素甞咍履道期终固谋身絶外猜子文忘愠色严助乐归来抚俗专求瘼提纲独整頺察幽穷蔕芥屏恶自渠魁犴狱春多草賔堦雨不苔溪山围几席风月侑樽罍毫痩清吟苦弦髙雅曲哀黄堂成卧治青律再飞灰况味安符竹胷襟傲靣槐桐庐声绩逺蓂陛宠光催近部劳经画兼资借玮瑰使旌蜺夭矫宸诏凤毰毸肃肃途将戒元兀慕若孩车攀朝轴舟遁夜张桅被命恭虽益封章恳以推让亷仪组绂贪冐愯驽骀京辅非轻寄天未易回功名当盛获蕴蓄岂空培舆论蕲皆惬髙怀愿更恢壮猷那乆抑早晩咏良哉
　　双莲二首
　　池间鞢红特尔不雷同共本青跗痩骈头秀色充湘娥心并恨江女佩双空忍负流觞乐虚教逐暮风临风皆独媚同蔕忽相亲擢秀材宜合飘香势自钧虽慙两岐瑞已掩百花春定是怜濡滞殷勤悦主人
　　和朱伯英以诗庆将代
　　非材安敢叹淹留吏外尤忻共雅防欲代虽知归去乐相看还动觧携愁襟期岂逐炎凉变谈笑应随簿领休来歳黄花何处好懐思把琖对霜秋
　　再和
　　区区邑落四逄秋敢诧归期占上防似得葵丘代信如销都防玉关愁琴弹夜月声还变诗冩溪山兴未休幸有防池且同醉别离到后更何由
　　将归
　　代期渐可数光隂掉鞅归时秋已深篱菊正牵元亮眼江鲈还动季鹰心迎新送故人徒扰兴利除残我不任唯有溪山不辜尔未尝旷日废清吟
　　效谢宣城体呈同事
　　秋风鼓长松声来何飕飕众鸟相与还山椒落景收吏冗得所隙笑傲偕优防虽无杯中物亦足忘余忧
　　呈孙东美【睦州试院】
　　露气侵帘幕萧然夜已分括囊停较艺倚几重论文邂逅成相际从容慰所闻溪船行各去回首只秋云
　　试罢
　　沓沓纷袍去寥寥鎻院中云收晴野旷潮巻夜江空难尽文章鍳终输议论公敢辞淹旦暮归翼尚覊笼
　　和东美示内乐亭诗
　　养恬真有得逐俗固无心月沼秋如鉴风松夜当琴公余偏坐晩客至不谈今张我名亭意慙君寄好音
　　和东美见寄
　　子陵溪上各危樯心逐君归到故乡回首苍茫空鹤望乱山萦绕似羊肠评文酷爱胷襟逺坐邑还忧事业荒忽得新篇开鄙塞甚于潍水决沙囊
　　钧爱亭
　　簿领支离毎竞辰退思当亦在吾民抑扶为术如偏取字养存心固一均杖履数来消迳藓笙歌乆阕聚梁尘天公岂复遗踈拙风月随时不负人
　　内乐亭
　　谁谓兹亭浪得名寥寥气象副深诚地饶松竹千年色天与云山四合清靖节固尝为傲吏子真元不势名卿伊余窃慕恬然乐肻以纷华战性情
　　凌翠阁
　　凌翠阁翠光寒不落公事余闲日日来檐前好鸟无惊作
　　凌翠阁突兀撑寥廓满眼苍烟万里春忍负十分金凿落
　　凌翠阁四靣祛櫺箔千里无云看月明何必庾家楼上乐
　　凌翠阁山绕如城郭风味都侔陶令居所慙犹被青纶防
　　木芙蓉词
　　木芙蓉墙头浅浅红秋林枝叶十九空独此蓶扈当秋风秋风无意开俗眼俗眼不开须在侬接防斜欹勿嫌重满篸何防惊児童岂必黄金菊难辜白玉钟
　　国哀
　　天地有大故朝庭凶讣来五年再罹苦臣民若为哀钜贤荷遗托梦泽滂九垓衣冠又新命收泪心悠哉
　　离乡
　　不走京尘已十年治任西去兴悠然功名欲立非人致才宦未伸还自怜路栁得春多意思野禽批水共连翩孤舟独载无人语唯把空书攷圣贤
　　过千金怀陆刚叔许顾道
　　记得当年泛小舟相将随计冐残秋故人笑语无縁合今日烟波独此由老木战风春尚浅断云笼日雨方收自惟我軰襟期在碌碌谁甘便白头
　　平望阻风
　　大风嘷空声烈烈小舸逆牵饶甈交跗拥鼻坐其中蚤暮恍然难以别利名无防人自萦山林无扄人自絶区区冷官何足頼奔走勤劳可嗟咄
　　题周开祖丛翠轩
　　所居知所向种竹接前櫩翠色无时减清风引日添萧踈共谈麈辉映祗书籖碌碌夏畦病输君此养恬
　　汴上遇孙楚材
　　春隂蔽日多飘风二月凛冽犹穷冬驭夫凌兢踏泥冻旅况索莫填心胸淑人邂逅获交马语言浃洽欣相从夜投孤驿共清饮安得复诉瑠璃钟
　　再和所酬
　　苌防迹已绵乆谁于二月为隆冬相逄诗酒得贤侣遽使炎燠生吾胸饮酣真趣不可坏诗狂险韵皆能从殷勤鄙句复叩激自喜牙琴还遇钟
　　早行
　　晓鸡三唱已戒驭复长郊残雪笼河岸初阳射栁梢野人犹闭戸宿鸟防依巢而我何为者区区足自嘲
　　宿零壁驿
　　凄寒动春夕覆被益重袍乡梦惊还逺征途乆觉劳破牕留月影古木任风号闻戒无兵餽刚肠独佩刀予枕屏书叔夜养生论而孙楚材观之有诗相示遂次来韵以答
　　枕外霜屏手自书数千微指慰焦枯乘时岂羡鹏飞海悖理湏讥马守闾治气飬心予所慕长生乆视古非无喜君与我同兹好免蠧当终学尸枢
　　和黄彦文示诗
　　执经今日相从快若鸿毛翼疾风持已已怜仍旧好力文还喜后来充平蹊安肯容茅塞美玉寜辞以石砻顾我空空当考击愧无术学似河东
　　岩斋晓起
　　晓起郊原寂清风盥栉傍松梢微露岩顶泛初阳髣髴山禽语飘零古殿香携书寓踈拙三伏化寒凉
　　寄陈安道
　　同年同第复同门计治同为待次人一纪清时共濡滞两身孤宦各艰辛不要钟鼎湏耕道未遂山林为食贫吾党襟期当自信且随天意养轮囷
　　又和所示
　　布鼔微声强自信两篇响答语惊人连城自我忻懐宝八字凭谁叹受辛岂为傥来轻有动但能恬守即安贫相期厚养忘多欲莫似豚蹄祝满囷
　　七夕
　　此夕流传乆不磨相逄樽酒且酣歌竿垂阮服终成强腹晒隆书頋防何漫道银潢能限隔未闻河鼔畏风波楼闲安用穿针乞世上纷纷巧已多
　　七夕寄安道
　　去年此夕我拘官君挟鱼轩到此安自尔分驰数千里岂图今日一交懽风萍离合光隂速月桂交逰契分完不倒玉壶终未已待将河汉夜深看
　　附郭照邻舟还乡一首
　　国门回首气葱葱拜了君防去意浓故里华舟幸同载邻邦嘉士喜相从髙谈浃洽情无畛新句纵横笔有锋往往旁人多羡慕主人况是郭林宗
　　送郭照邻赴南雄签幕
　　浅汴萦回减迅流緑榆踈薄弄残秋兰舟去指三千里梅岭前头第一州幕府乆湏贤者画朝廷最重逺民忧近来选擢多超迈竚听君才不次酬
　　汴舟早行二首
　　隐约短明呕哑两橹声晓寒衾外觉乡梦枕中惊心喜亲闱近身从宦路轻男児棺未葢安可叹虚生容足岂无处浮名浪自牵通宵不安寝湍水正鸣船旅况情何赖家音逺未传凌晨飞棹急聊以慰迁延
　　延和引对
　　昔年便殿拜防光今日重来惨肺肠螭陛载瞻新侍从龙顔如仰旧君王星霜一纪逡巡过膏泽三朝次第当埃壒尚能禆防岳岂无忠谊报明昌
　　至泗即天长独归叙别照邻
　　长淮十月北风髙判袂临津首屡搔草草旅装方揽辔勤勤别酒更持螯扁舟君去良多况间道子归岂惮劳行矣余杭期防在早来江上看寒涛
　　再回前韵
　　画船东下橹声髙闪见旁舟堕玉搔张翰归心鲈满箸毕公狂兴蟹双螯朝飡饾饤唯论饱夜语诙谐岂厌劳乍聚乍离当不恠夫君多可似山涛
　　无脚桥【汴上】
　　枘凿关连壮横空不可揺激波无鴈齿跨岸只虹腰改制千年取倾舟众患消乗舆济人者为恵固相辽
　　离泗上
　　晓雾鎻长淮初阳熨未开造舟行险滑舁竹势迟徊逈野苍茫合严风浩荡来归耕如有地劳苦曷为哉
　　避雨大明寺
　　去时骤雨忽兼风歇马曾留此寺中今日来归复如此始知事有偶然同
　　和简夫逰鼔山
　　气肃乾坤万物秋乆违真槩喜重逰髙闲况奉挂冠乐旷逸惭非蜡屐流狂饮何羞吹防落时鲜岂必置船头鹏抟鷃集逍遥等醉眼冥冥百事休
　　申园席上口占
　　凉秋池舘燕闲身宻席荣驩主与賔白日神仙分两牓青云兄弟占三人东篱潇洒黄花好北海风流渌酒醇投辖更湏防壤坐夜深共醉月精神
　　和李信臣逰南岩
　　秋云沓沓鎻秋岩恠木森森防碧潭逰骑去时平壄晓老僧迎处满衣岚何人自塑临水近古遗棺防石龛我忆昔年曽此醉却嗟今日辍陪参
　　答信臣遗诗以失南岩约
　　闲里萦愁不自由驰心空想碧岩秋连镳独逺朱蹄骏酾酒还辜緑螘浮嗟我数年遗覧歴属君一尺更迟留定知清兴难穷尽莫便轻回访戴舟
　　和南岩回
　　心舒还爱日境胜欲忘归茶战弱一水棊兵尚十围秋山终易冷暮坐只添衣上马回首数霜蟾逐葢飞简夫丈约逰南岩时以妇翁室防遂渝爽依韵和其来篇
　　巨源常少恠第五岂无私酒食先为困溪山輙负期七年思旧赏隔日诵新诗康乐清逰在随轩别有时
　　和信臣逰简夫太丞申园
　　洞门流水地仙家弃禄归来饵晓霞不比钟山多怨语未饶金谷足名花风弦静舞千龄鹤夜枕闲聴一部蛙此乐人间无覔处只应天畔有灵槎
　　又和
　　一门清训黄金贱三叶荣名翠琰题杨雀语言先世得荀龙头角后来齐聨姻君喜重交好髙闬予惭早独跻试听野人歌盛事满床牙笏当公圭
　　和简夫送信臣同年次韵
　　龙凤当年共力攀参辰异迹十年间相逄邂逅身为客叙别踌躇色动顔北冀马羣先骏逸南山豹隐旧文斑而今百里还淹止行聴佳声似鲁山
　　庐陵待试士呈伯升郎中
　　重门昼鎻碧梧隂秋气凌虚日向深耳目蹔清抛吏局情怀终乐近书林安排一月拘挛计酬酢千人进取心未牓试期饶暇逸倚罇尤喜聴髙吟
　　中秋夜
　　人间此节号佳辰鎻宿文塲意自伸雨脚洒开秋气象云头放出月精神坐无红防何妨乐琖有芳醪不计巡数句愿歌今夕事主人才力似阳春
　　赠别伯升
　　士林佳誉乆飞扬脱迹初筵夲异常尽道清朝隐方朔不知白髪困冯唐古今议论千端胜南北风情万里长乍防乍离劳景向萍江楼上独相望
　　又和来篇
　　贡闱将毕意扬扬日夕炎凉亦未甞防聴秋声废髙枕屡乗月色坐中唐云牋冩句慙非敌玉尘挥谈服所长款叚匪朝归冷僻未知何以慰邻望
　　陪吉守范淳元观玉虚观灵芝席上口占
　　庐陵盛事照明昌浩荡西风八月凉賔履共随红斾去仙宫新报紫芝芳成非雨露寜无感出近星辰别有祥谁谓古书难尽信眼看珍异答龚黄
　　寄题吉州三瑞堂
　　珍祥叠叠遗庐陵芝秀莲双瑞露清天意独偏三物应人心胥庆一堂成壁间篇咏辞多实席上樽罍势自荣早晩玺书褒治行颍川遗美为销声
　　送章少卿赴阙
　　老成风迹蔼中朝威恵南边乆已劳三节召归方汲汲列城怀恋尚嗷嗷郊原雨止车尘少霄汉云空斾影髙太上定嗟相见晩伫闻秋觐拜防襃
　　和龚簿同辨金剑源
　　两源溪水弄清音百丈山削翠琳不顾衣冠当赤日共看沙砾辨黄金自縁世态嫌遗利岂是吾侪枉用心却忆去年并防乐相逄又得叙离襟
　　刘仲诚以武夷记见借
　　自从见借武夷编毎一开编思渺然使我胸懐厌尘滓羡君家世乐神仙漫亭曽防千余客石洞元居十六天何日访灵寻翠壁待将名字谩雕镌
　　寄上髙宰孙世则
　　乡间逰处景醇全忽忽光隂二十年官局旧嗟踪迹逺封人今喜信音传才驱繁剸君应易事夺清闲我独然畏简未能成防合且持诗句冩拳拳
　　道中寄景升仲诚二同官
　　两道几千里残炎七月天累囚念濡滞匹马重迁延夜宿荆榛际朝行虎豹前幡思竹轩好拥事亦神仙
　　巴陵讯囚所居附岳阳楼前
　　双扉昼鎻夜传呼讯鞫劳心迹也拘祗有清虚怀抱开轩即是洞庭湖
　　洞庭湖上岳阳楼旧走声名徧九州今日偶来犹吏事幸当风月近中秋
　　洞庭秋四首
　　洞庭秋旦好余雾尚怀山日色一竿际波光万顷间宿商鸣橹去夜网得鱼还佳趣知多少濡毫恨思悭洞庭秋昼永气象坐中分浩荡三江水苍茫万里云君山压波靣民舎傍城根自昔看图画今焉过所闻洞庭秋薄暮日脚返沧溟云气天涯赤峯峦水上青归舟来隐隐夕鸟去冥冥鼔瑟音何在空闻帝子灵洞庭秋夕爽皎月莹长空颢气重湖接清光四望通楼开云母扇人在水晶宫胜絶无穷景萧条万古同
　　寄示二小子
　　学自辛勤冨名从旷怠休痴慵回尔意扞格慰吾忧股刺难须着邻光岂用偷当知汉唐世家绪有公侯
　　洞庭即事
　　日车闪闪下山椒风阵萧萧掠栁条湖上晩秋天气爽楼间极目客防销湘妃哀怨冯谁听楚屈英灵何处招窃禄无田归未得浪吟当此愧渔樵
　　浪头巻白去无垠山靣铺青一色匀气象清雄无处比情怀局促此中伸欹危钓艇唯堪望仓猝商防不用嗔顾我遽来非自任也知牵制为官身
　　君山
　　洞庭波上崪髙翠色难将别岫同真籍从来标福地大钧于此费神功蛟龙拗怒深深避星月流光靣靣通尘迹未能乘兴往据鞍回首正秋风
　　岳阳楼
　　岳阳楼句旧空传今日登临一慨然不是洪钧有偏党岂容胜概独完全山川形势三千里基构声华五百年襟带西南太平世收罗风月属私权
　　晓起
　　落月光防暝霭收一轩潇洒旅怀幽湘君山外波涛晓麋子城边草木秋俗吏区区情易倦古人皦皦志空求且希月廪从官给仰事孤亲防膳羞
　　阅金科
　　得情犹勿喜圣训所冝钦取正存三尺持平在一心摭文唯恨宻丽罪莫求深岂必于虞軰源流定可寻
　　和朱伯英新州诗见寄二首
　　武川当日一分襟防合乖期向武林从此参辰不相比由来歳月渐加深书邮逺道烦新寄诗社前盟约再寻何以报君双白璧南楼髙处独萦心
　　吏冗拘人好思悭怜君逺逺发昏顽梅花岭外题诗寄萍实江邉继韵还数幅宻缄迢递去寸诚都冩别离间翻思旧日赓酬乐鼔噪当时更有顔
　　送潘簿还侍下
　　四见霜花始觧官防衣还侍肯盘桓胸中事业仍加益箧里经书不废看立马仙山风防侧移舟秀水露防寒铨衡论奏恩辉近早寄佳声遗我懽
　　送周广之令桂阳
　　犹余残雪凝山椒已见新春上栁条引领不能成靣别寄诗空欲减魂消为言民社迁官重莫叹湖湘去路遥早向县廷舒所学如君风迹定翘翘
　　安逺道中
　　晩穿乱水踏欹危晓度空山瘴雾飞今日戒途甘险阻古来谋事重依违行询野叟观其欲静究州图记所非走徧封疆定议黄花时节合东归
　　金精岩
　　回岩万仞透青暝造化功偏窍凿精自是神仙乗福地岂因谖诈诱愚兵金牀旧迹知何在石鼓遗歌仅可评尘淟蹔来心已悟灵场千古为苍生
　　逰金精回书朝阳岩观壁
　　秋入羣气象清朝阳才过到金精胜逰却向尘劳得此日情怀慰此行
　　板石驿
　　童山皆戴石浅水屡萦村路接猿猱险云兼瘴雾昏披榛投舎馆借草展行樽吏役身无定天涯一断防
　　中秋午夜和溪看月
　　去歳中秋别岳阳洞庭湖外望清光今年衮衮仍行役此日萧萧复异乡林叶泛辉兼玉露水波揺影接银潢出船聊踞胡床坐逺负髙楼列酒觞
　　登鬱孤台
　　区区倦翼傍旌旄独上名防滞思逃章水背流余合崆山前隐独峯髙万家井落氛埃絶千里喉襟气象豪一见荆川胜侯印况将佳趣慰尘劳
　　去年秋宿洞庭湖今日登临在鬱孤两处风流皆胜絶一身奔走亦﨑岖光揺二水看云断翠滴千山爱日晡吏役不容清兴足放船回首望城隅
　　过贑石
　　乗危趋疾固轻身却羡操舟妙入神石罅安船石头立渔人谩笑往来人
　　天柱滩
　　宻宻贑滩三百里此滩崛起最峥嵘中原柱石知多少安用江心滥得名
　　九月八日离防
　　明日重阳日章江独放船岂无时节兴固有简书牵残暑犹争际余雷忽霈然诘朝晴气爽忍负菊花天九月八日薄晩离贑城十余里而雷雨作遂倚舟以宿九日晓行又十余里而逆风暴甚乃泊于白鹇滩侧防之史君相留不可屡以亟行见谑今日防賔席间当语及濡滞以为笑矣因书以自戱云
　　佳辰来可喜乆客去难论为忆东篱菊因辞北海罇逆风吹急浪单舸泊孤邨缅想茱萸宴卢胡有后言
　　至万安
　　西风萧瑟作秋声逺客归心信水程双石尖尖双鹭立一滩渺渺一舟行酒杯无侣难成饮诗句非竒谩冩情晩泊沙头从杖履故乡何在眼空明
　　和孙世则著作新年见寄
　　不奉清谭一纪余相期情分愈于初数篇秀句锋谁敌累幅华牋手自书芸省聮曹虽喜共萍江制邑独慙踈如君才术当超卓安见飞黄困守闾
　　剸繁芟弊力无余行学存心负厥初冻笔方驱嚣讼牒觧頥忽得故人书分襟固乆情还宻领邑虽邻迹也踈安得同时俱代去相从山水乐吾闾
　　行年
　　行年四十志方刚一任蓬松两髩苍道在忽愁施设地心恬寜惑利名塲本无畎为私计只有诗书可自强努力终非素餐辈未堪回首顾沧浪
　　宿新乐驿
　　去秋村北宿僧床今夕村南寓驿堂官仆颇谙蹊迳熟野人应笑往来忙敝裘不耐春寒甚老马犹堪山路长独酌独吟还独寐此中清况亦难忘
　　之防推劾道逺雨甚念从之劳
　　山雨淋头急冈泥没骭深从驱尔何罪行役我甘心栁鞚忧难趂分装恐不任苏樵复稀遇寒气少相侵
　　安福驿
　　作邑多离邑去家如去乡三年三过驿一别一回肠治绩安能胜征途乃偹甞何时腰觧印长啸入余杭
　　喜晴
　　今年未见日指数两经旬清旦初开霁元功始布新溪流徐变緑林啭便知春吏役方长道油云莫更嗔
　　南昌鐡柱
　　南昌昔谓水浮州鐡柱持持事更幽天地有鑪劳一铸蛟螭无穴觧羣忧槎牙露处几三尺揺撼徒然踣万牛人頼旌阳防力大此功何愧禹功优
　　寒食
　　春来二十日寒气尚棱棱万甲殊未拆新雷徒已曽山禽鸣瑟缩道马足凌兢节候无惊异江南旧所称
　　贑州鞫劾呈同事邓宰徳夫
　　二月春寒倍觉深双扉昼鎻栢庭隂修途逺至劳虽甚雅谊相亲喜不任穷覈湏繄颛用智哀矜当亦共存心累囚未引犹纾暇浊酒那辞细细斟
　　次韵和同时到院
　　各沿台檄防平番萍水金谿隔万山两处相期仗官驿一时交际到江关如何逺趾符同甚岂是诚心脗合间案牍牵仍毋易视囚情未得莫优闲
　　鎻院深寂夭桃独芳有可怜之色为诗要徳夫共赋以赏之
　　静院深扃霁雨新小桃墙侧弄精神只知春色归吾眼不悟他乡寄此身露蕊妖韶眞自得胭脂浓淡属谁匀共将短句酬幽艶奚独东风是主人
　　二月十六日感雨示同事
　　烛烬遗朝几炉烟出昼帘时春惊一半山雨怅相兼吏局如巢寄家音以鹊占敢思逰观乐同患滞囚淹














　　钱塘集巻三
　　钦定四库全书
　　钱塘集卷四
　　宋　韦骧　撰
　　讯鞫有间呈徳夫
　　同时鎻深院轮日直寒防所得期无喜忘情在不经桃心随雨碎栁眼向人青早晩连镳去春郊约罄瓶案积云堆影庭虚谷应声搒笞非所事杖履有余清静迳牵情数芳林照眼明相逢得佳侣尤足慰营营
　　次韵徳夫推院有感
　　薄宦予嗟少定踪贤劳君叹乆西东相从山国春多雨共忆公园花已丛酒约倒杯忻有伴诗寻险韵惧无功勤乗闲隙酬清兴便与分襟櫂短篷
　　惜春
　　皦皦春阳上栁尖轻轻朝雾亦相兼教雏老雀穿雕栱失伴狂防入翠帘深院难将飞絮鎻空阶且任落花黏惜春情味从来甚今日江城兴倍添
　　二月已破三月来吟诗空忆少陵才檐前有意残花堕云里无情旅鴈回何处轮蹄蹂芳草谁家丝管上髙防吾侪局外添婴绕此叚襟怀强自开
　　次韵社日且以善谑
　　社日江南眼屡经春天峤北寄春城双飞海鷰知时节半醉田翁舞太平谩把杯盘为小饮频催案牍况垂成却思亷割东方朔归遗那无动旅情
　　复假前韵为即事二诗且言别于卒章
　　烟花苒苒裹江亭云霭纷纷接暮城物态除非诗可冩旅怀唯借酒能平燕知社节来何早莺怯春寒语未成非晩与君分袂去他时当记此时情
　　浩如潮水出东溟勇似云梯破鐡城谈麈交挥逾月乆吟毫相抗防时平清驩返向尘劳得佳集元非计搆成还守邑疆相望逺陇烟江月若为情
　　上巳日贑川忆东湖【湖在冝春】
　　韶光强半已消除峤北芳华眼不辜黄鸟穿林金闪铄紫荆铺地锦糢糊持循畏简催胥吏整顿归鞍戒仆夫传语东风为加意少留花卉在东湖
　　晓风吹雨过溪南春色晴光三月三燕觜啄泥方汲汲杏梢欹水正酣酣樽庖冷落俱能耐刀笔萦仍岂自甘珠阁帘堂应好在待教门外系归骖
　　再用前韵为感春喜防二首酬徳夫
　　五侯门馆映交衢防检春光肯蹔辜教舞庭除红锦借看花牕牗碧纱糊侈心忘理虽児女乐事乗时亦丈夫而我拘挛过佳节岂无船在贺家湖
　　感春
　　东风烂漫巨江南林薄余花十二三隐隐防丝飞日影娟娟戱蝶舞春酣独旗共爱茶芽嫰佳境俱怜芋蔗甘谈屑不宜虚永昼长岐分背谩停骖
　　春杪书怀三十韵呈同事邓令
　　覆囚将讫事春杪兴蹉跎亭馆依防好云天气和江山秀色逺桃李緑隂多燕熟巢仍补莺新语尚讹迳深无过辙门閴可张罗雨渍苔钱积风旋栁絮涡落花冲蚁阵侧叶露蜂窠朝雾开如埽晴丝荡若梭鸣禽多了了舞蝶并傞傞物意良俱得人情亦自阿轩资坐啸杖履起行歌屋角鶱飞翼帘旌动翠波画图连壁带香穂接庭萝笔颖牵诗癖茶枪战睡魔清谈屡挥麈酣饮必空螺语射怜当鹄论书忆换鹅九霄明日月万国富山河轻减中原役韬藏絶塞戈壮犹摅濶畧崇论辟么麽束帛丘园走封轺驿传过防才方迅疾飬拙且婆娑鳬鹤形难壹鹪鹏好自颇痔医荣足贱墦乞诈冝诃投歩安夷坦存心谢揣摩势穷嗟屈贾道乐慕渊轲豹隐潜加泽牛山戒执柯忘非羞搏虎招议畏鸣鼍末宦难萦束髙怀固岌峩踏青筵已旷镊白镜慵磨聊作逍遥咏君其谓我何
　　次韵和邓徳夫再和书怀别用三十韵
　　飞文侔羽檄执议有金科于役同之贑夫君仅自鄱相逄多所乐末礼去其苛鱼咏蒸然罩材忻茂者莪穷奸摧狡穴辨枉愈绵疴日食肴防变宵忧寐欲吪恤寃防夏旱驱害逐春傩覈实当由已指踪奚自他囚衣应足虱吏案已胜驼居似蛇存蛰归如茧化蛾险途须屡叱行旅勿轻呵白雪风中絮青钱水上荷佳辰怜爽旷秀句好雕瑳束巻儒风旧严装武貎番分岐兹泮涣回首则猗那蚁酒慵为酌藜羮糁不鹾轻遗逸士防倒踏谪仙靴恍忽东西驿踌躇上下坡嘤鸣忻得侣妖况方瘥引脰邻于鹤离肠迥若沱版徒犹相武笔吏解封鄼易失时兼势难淹轴与薖莘耕方释耒磻钓亦收蓑勉力攀翔凤何心跃遁骡养躯宜气适乘兴且顔酡淡泊延诗伯咿嚘逺舞娥加功草封岱着意吊沉罗即是金扉对无辞墨绶拖仳违临晩萚声问约新禾何日瞻天驭同听白玉珂
　　紫荆花
　　紫暮春庭少陵诗思清老蛟蟠曲干丹矿缀繁英花谱元无品春工别有情不随桃李色俗眼莫相轻
　　寄元真州
　　春隂荡尽见春妍立马长坡思渺然望断双旌已难见声闻五袴只空传遥知裁剧常虚刃应赏风光蚤布筵不省玉人歌阕处红梅多少落樽前
　　荆林道中示孙张二君
　　西风掠雨作朝寒聮马相将入乱山愧从使车无补助敢辞征驭歴间关日邉帝阙瞻犹逺云下亲闱念未还旅思纷纷何以慰间求佳论一开顔
　　再用前韵和孙正甫所示
　　画船同出汴渠湾天末云收数防山共应辟书离魏阙谁持别酒唱阳关间论浙右经年事此去胶东防日还男子有为湏逺趾谁防辕下乆低顔
　　胶水道中逄九日呈温伯舎人
　　绣衣奉使出东州九日旌轩不蹔留固有诚心当倚注肯縁佳节废询求马蹄逺践天涯路鴈翼横飞海角秋安得一樽黄菊酒代公冰饮过宵休
　　再用前韵谢和诗二首
　　虽知自古有言酬倍获佳篇却重留袭璞固宜资一笑报瑶何意足多求词源浩若江河注笔力成如造化秋询度余闲吟咏作岂非夫子徳公休
　　九月十八夜宿莱州海庙夜分登亭望月观海呈伯温舎人
　　昼从旌旗过碧山夜陪巾履望漫漫蛟龙睡着风波静鸿鴈影低星月寒不极清光分岛屿无边爽气接栏干此时此兴真夷旷莫作闲逰一等看
　　出东莱城示海傍观者
　　老稚相携出翳林玉沙堤上听车音便安赤子朝廷意补助清时使者心畎畆均休无一役歳时赈乏有千金东人只见东溟濶不识君恩似海深
　　再和孙正甫音字韵呈舎人
　　峩峩气格冠书林落落文章叩玉音蹔别谏垣虚谠论聊持使节慰焦心红尘翠霭飘衣绣紫幅黄油防印金采尽舆情将入告谋谟谁得见精深
　　九月二十二日黄县道中遇雪
　　九日登州路西风暴作威黄桑犹半在白雪已交飞惯见邦人眼难当旅客衣来思尚稽咏遽此对霏霏
　　将至登州
　　长途冉冉马萧萧风势横来带雪飘鴈队去成铧觜阵螘樽行向剑头挑气清肝膈诗还徤寒切肌肤酒易消顾我不才无寸补徒瞻使骑斾旌揺
　　闻潮
　　钱塘江上吾家近惯听秋潮动地鸣今日蓬莱于役处却疑身在故乡行
　　和淮阳顔长道见寄
　　冉冉征途似梦间相从未防又先还却思前日同清防不若当年醉碧山别去载怀眉宇旧书来重説髩毛斑吾侪固有襟期逺肯向眀时容易闲
　　登蓬莱阁
　　行尽东州到此州登临更尽北山头孤城突兀连沧海三岛参差耸暮秋广座下疑鼇负石危檐逺学蜃为楼蓬莱方丈虽冥邈髙阁今朝亦胜逰
　　和孙正甫二首
　　马头今日向西行不比来时道路生与子聮镳下长坂无人回首望髙城踈林积叶牛闲卧衰草牵风兎自惊诗思过于归思好征鸿斜衬落霞眀
　　马头今日向西行仆驭欣欣脚力生白雪波涛离海国黄金宫阙想京城墙间笑语羣儿集木末冲飞独鸟惊从此归程冝倍道觧鞍须到众星眀
　　路疑
　　晓起仍行迈征途一梦新鴈低如有信马急似无尘青讶山长雨黄疑栁自春此身从衮衮奔走岂由人莫夜仍投宿邮亭葺半新风帷如涨海烟幕似征尘白讶牕催晓红疑炉变春归期尚淹晚鞅绊可尤人
　　逰齐州灵岩四首
　　征尘汹汹顿消磨路入灵岩好趣多崖穴透空疑书月泉池凝渌似春波锦帷香细薫千佛金殿灯眀觉众魔一宿禅房幸安稳眀朝骑马又长坡
　　东国名髙独此岩羣环抱自韬钤道场岑寂规风古禅室空踈杖喝严木落有时飘殿角云寒终日蔽山尖不知双鹤归何处留得灵泉与众甜
　　区区不觉路岐难尘土衣冠喜动顔已见成书归上国更逄便道覧名山随轩幸渉三时乆弭莭仍陪半日闲却与禅翁自相悦绣衣云歩共追攀
　　鸡鸣峯外日曈昽欲去踌躇兴未穷索笔请题青石柱留名愿附碧纱笼重裘防触千山雾廻辔轻随一径风防马频频望苍翠他时应与梦防通
　　再和顔长道见寄
　　行役牵挛好思悭诗筒旬浃未能还驱驰东国黄尘路梦想南乡碧玉山顾我俗情方滚滚爱君佳句独班班再吟再和都缄寄幸有冥鸿羽翼闲
　　小雪后牡丹号朝天红者开于县宅西圃
　　西林枯枿着繁霜一品仙葩独自芳天意似教惊世俗岁寒方信属花王才迎晓日仍添色不得春风也倍香修竹茂松应内愧后凋从此是寻常
　　八月二十四日州牡丹
　　八月西风动地来枯株衰卉惨池防如何春色花王品独对霜威御史开冷艶自然欺竹栢清香足以荐樽罍岂非千里寛羸俗召得阳和暗里回
　　寄橙与孙叔康
　　金包磊落冒朝阳煇映秋林气防长带露摘来盈翠笼披云擎去荐黄堂野芹谩欲分微意杯菊应嫌夺异香沙上木奴还可贡题书湏待洞庭霜
　　按水旱之烖将毕呈叔康太守
　　使符星火急骑马徧郊原水旱生灵瘁朝廷恵泽存纵横来履畆髙下必分村防牒秋云积批毫墨电奔岂无忧岁计何敢隘君防不许胥徒欬寜从仆驭繁恐惊民室困愁蹴路尘飜县令非能此邦侯预戒言流离乌忍去恺悌莫轻论輙代疲甿手为诗谢防门
　　喜潘通甫回郡
　　传道前驺入郡城白狼山外一驰情谈锋暌逺逾三月使指间关渉防程我独贤劳肯嗟叹国之武偹借经营公余未省诗多少愿借沧浪许濯缨
　　和潘通甫芍药十韵
　　众卉已萧索朱栏始盛开尚先秋后菊肯羡腊前梅秀出丝头软红深脍缕堆踈眀怜防缬巧丽爱重台倍得花神力偏当吏部才雨枝成堕髻风叶自扶腮彩笔真难冩金刀未易裁狂香晴转暴醒态晓方回议品湏推贵论功鄙接栽仙宫疑髣髴安得不徘徊
　　暑雨言怀和潘倅十八韵
　　暑雨应时至年来民气和池塘假灔滪畎畆小滹沱跧缩栖梁鷰淋浪贴水荷一畨新涤垢何处不盈科旦市犹无迹寒门愈可罗庭柯均见濯檐溜独成波猎子愁收弋田翁喜荷蓑蜂衙忘刻候蛙吹恣吟哦箧恨书生蠧场忧麦化蛾凉风飒以度清兴防然多公退书帷寂诗余道服拖虽非侔击玉仅可比鸣鼍屡促低弦轸频倾浊酒螺自存惟浩气兼养类菁莪衣葛踈仍补羮藜淡不鹾百瓴舒足力六字习心呵未有焚鱼兴寜为扣角歌兹辰拜髙咏适足慰蹉跎
　　和孙叔康九日三首
　　楼压西城埤堄重使君才思浩无穷芳罇泛出陶潜菊徤笔吟成老杜风西座一时飞大白双旌尽晩巻深红自怜逺迹违髙防九月篇章亦幸同
　　使斾登髙拂晓来贤賔道旧喜追陪东篱黄菊因时盛北海清樽趂节开帘幕云收见洲渚笙箫风引下楼台新诗侑酒穷佳兴不惜当筵耻执罍
　　区区冷色度凉秋不得乘时奉胜逰九日杯觞虽独逺一畨珠玉幸兼收紫萸随分浮金盏明月还能照荻洲欲冩萧条才思拙临牋尤愧乏银钩
　　和潘通甫芍药
　　牡丹谢后觉荒凉此艶中兴百歩香莫诮雕栏当晩节湏知名卉絶羣芳金刀剪处云霞破翠笼擎来锦绣装别乘殷勤华府宴应将花谱议前王
　　和叔康侍亲逰琅山
　　晩扬红斾出郊闗昼奉安舆上碧山野色苍茫云色外岚光飞动水光间行庖荐馔烹金鼎荷剑挑罇结玉环归路邦人瞻庆侍银龟朱绂照酡顔
　　五十如婴孝慕难公余防服侍登山回头民社千闾宻引望乡关一水间暂奉清逰临佛界都将尘事付庄环凭谁画与东州看刺史何如闵与顔
　　和孙叔康以诗寄芋
　　清淳一阕听埙篪磊落堆盘享芋鸱拙令此时心饫足蹔忘野外有民饥
　　琅山听窦山人琴
　　秋深危阁气凄清来听先生促轸声一曲冩成君子操七弦传尽古人情防云檐外如将合幽鸟枝间不敢鸣未省琴心在何处髙山流水对前楹
　　又和孙太守琅山席上
　　薄雾轻笼暁日黄攀从旌斾到禅坊坐怜古木荣枯惯仰笑秋云聚散忙酒约覆盆分甲乙诗成击鉢互宫商兴酣犹恨严闉逼少促归鞭趂月光
　　和潘通甫六月十二夜月
　　去望犹三夕光华宛矣同炎天几及半午夜喜当中爽气乾坤满清辉宇宙通恍瞻银界白遽失火云红庭叶霜花泛池波雪色融闾阎消烈暑寥廓散轻风快若离深甑飘然出大笼秋毫归一鉴宿翳却千重谁弄桓伊笛徒思范蠡篷魁杓俄转北箕尾渐回东林静踈瑶圃桥虚卧玉虹余凉入幽室暗雾深丛纬象光仍小银河自洪依希太清境髣髴广寒宫鸟宿羣疑定人闲万虑空调琴闲对客酌酒旋呼童莫语身兼世休论萍与蓬且来眀月下举白听梧桐
　　送潘通甫防牒淮东
　　火云熖熖野无风浅澁河流小舸通尺纸遽传朝命下翌朝齐送使旌东道间覧物应多感职外成诗寓防筒王事念深忘畏景贤劳安肯动胷中
　　和通甫见赠二首
　　几年持养副天成造次云为必中程乐内何希傥来贵畏知唯有白丝清蓬瀛尚欠文章手寰海徒传学行声今日诗筒互酬唱他时回记岂忘情
　　肝胆区区岂足矜抟风寜复计鹏程未能名迹如山重且喜心诚似水清学譬治蛙犹失溉文参击缶不成声感君篇贶虚褒借强抉蓁芜冩鄙情
　　和通甫道中先寄
　　神明不爽乆跧一望旌轩旧观旋残臈光隂江海上新春消息栁梅间倾风固喜同披雾窃禄仍羞似抱闗更奉诗筒先寄贶觧頥髙句动苍顔
　　和通甫同登庆和寺阁
　　佛宫楼阁倚云端人世尘埃杳不干万里海光生目半天风势切肌寒老僧指境依稀辨往客题名次第看一奉胜逰承徤句诗魔暗里为摧肝
　　和潘通甫寄孙太守
　　五马传呼尽避骢二车行县海壖东歌声被筦腾新曲酒盏垂莲学倒蓬回驭望仙双斾晩戒程余庆一防风拘挛不得陪供帐只许区区鄙句通
　　和潘通甫陈贴港道中作
　　飞空恨乏王乔舄拥弊防如晏子裘兴利略行田际港冐寒仍上海边楼草埋古迹存荒垒云漏阳光见逺洲不独区区祗吏役又随轩斾作清逰
　　寄孙叔康
　　歳华垂改月犹圆寒夜长思一欿然从政谩图行防学济民何术御凶年消忧姑酌贤人酒托徳唯瞻刺史天安得居诸如过隙早看麰麦被原田
　　寄邓舎人二首
　　顷随旌斾按东州一别门阑物再秋内诵徳言如在耳仰瞻云歩但昂头掖垣遥想丝纶暇海角方深赈防忧安得此身如泛梗区区能傍济川舟
　　白髪书生意气完确然行学效民官九天宫阙心长在万里江河分亦安屡愧姓名尘荐牍岂论眀类必弹冠感公知遇如何报唯有霜筠敌歳寒
　　廷评庆寿口号
　　纳庆新春八十年更逄诞日一开筵童顔鹤髪人间贵道服乌巾地上仙玉盏煇煇擎寿酒金炉苒苒泛香烟暂停丝管听祈颂愿见防书歴九迁
　　乙夘十二月十四日夜宿东禅僧舎
　　簿书虽是不离身一宿精庐兴味真莫道后栏花未拆夜来霜月岂惭春
　　又题僧壁即事
　　天地收功固欲全朝廷恩恵岂容偏饥羸大众粟不足县令胡顔入俸钱
　　和潘通甫中春即事
　　杂花交错裹楼防二月向残三月来尘迹遇时随分乐酒樽逄景等闲开幽禽有意名相唤飞絮无情舞自回逰覧莫为频数厌逡廵便举送春杯
　　和季春初牡丹花
　　绕栏矜赏日千廻赋咏惭无卓荦才天意似嫌羣卉杂花王留在暁春开曽经唐苑声歌后不是隋园剪防来安用繁言警躭惑爱竒能有防人栽
　　暮春对景书懐
　　一畨新雨洗楼防何处红芳不烂开春色渐随流水去薫风还入弄琴来梁巢戢戢鸣雏鷰林叶隂隂覆老梅遇景乘时湏自适江头毎到日西廻
　　和晩春雨霁
　　油云巻尽暁天明风色融和日色轻着处余花知有命一畨绵雨喜初晴园林经润春难老庭馆无尘气转清谁道东君忘所属此时于物特垂情
　　和落花
　　春风几日为催开却趂春风委翠苔莫讶花王留不住本縁真宰傥然来暗随蝶梦飘书榻半逐莺声落吹防緑叶依依犹可爱吟肠终日为萦回
　　和木香花
　　架竹引繁英青罗簇素琼濳卑寳相色逺过瑞香清被雨凝云重因风舞雪轻凭谁变花谱陞在最髙名
　　和以双头牡丹赠叔康太守
　　盈盈仙蘤忽双开似把轻罗一样裁緑蔕相扶真艶出芳心齐送异香来浪吟莫惜诗千首烂赏何妨酒百杯剪寄黄堂有余爱也应蝶梦不空回
　　和登琅山为民祈福
　　佛宫突兀枕琅山金碧楼防诘曲栏霁雨愿收田潦积盛阳祈变麦秋寒红旌苒苒来何肃赤子林林意自寛早晚丰登应精恳行看展报上层峦
　　和书怀
　　朴拙从来附防踈恬然养内肯求无自怜结髪遭平世不愧孤踪在坦途一意固当知趣舎百钱寜复问荣枯钟鸣鼎食非吾动所得湏论象罔珠
　　和晚晴书事
　　圆荷贴水翠钱稀风掠余花片片飞细雨有情容易歇青春无系等闲归楼头晩鼓牵声远海上云山乱防微坐喜民田见丰兆幅巾谈笑对残晖
　　和孙叔康探梅二十八韵
　　臈过春将近江梅想已苞逄时在南国探信出东郊径雪晴初埽河氷薄易敲寻香望林隙惊素辨山坳跃马回賔鴈飞旟慑蜡猫初芳得消息喜气自并包岂待莺声促寜忧蝶足跑先容为桃李脱迹逺萧茅此日花神睠他年驿使譊前驺传已的后乘听犹声独被阳功早奚论地势硗新葩同众阅秀句仗谁抄湛湛尘缨濯纎纎痒背抓金丝才出莟珠琲遍攅梢攀折诚难忍将承亦旋教重疑仙界种复过歳寒交莹防防情窦精神动目窅贪幽频倚杖薄晩倦廻鞘有酒安辞釂无鱼孰叹庖轻裘忘拥腋短发任垂髾坐不娯歌舞盘非贵烙炮量尊钟与鼎噐隘斗兼筲勇作先春计甘从逐物嘲琼英行渐盛玲赏莫轻抛次第篘家酿随宜馔野肴投闲集簮履尽日巻旌旓陇笛终当起涂歌或载呶空枝徒取恨片片若为胶
　　和观雪二十韵
　　纷纷随朔吹及物任洪纎足以称为瑞踈哉比撒盐朝飞收羽翼夜象晦钩钤农望先知喜童心岂易厌对疑银界色啖胜露华甜寸隙期皆徧微埃迥不兼豪筵賔酒壮逺塞虏兵殱长坂愁羇旅空山困隐潜尘怀经歳挠清兴此时添已变琼铺砌还惊絮扑帘扁舟谁念戴采笔自追淹野思生犹浅诗情雅若爓凝眸万顷白引防六花尖和寡思琴操赀髙忆酒帘江潮云盖水楼阁玉妆檐折竹惊寒雀衰葭拥暮鹣冷官饶寂寞僻邑飬安恬坐患凶年乆行忧疠气渐探深评尺咫均庆及闾阎仰恃贤侯徳无劳太史占
　　和叔康席上
　　两麾相遇百花春烟海漫漫共此垠席上笑谈成秀句一畨传咏乐邦人
　　海上风光入暮春使轩轻过古城垠琴防此去犹千里已有先声昔人
　　哭路长吉
　　噐业本青云泥涂竟屈身盖棺穷海角还大江濵子防今无怙家清正苦贫传闻动归旐西望一沾巾
　　和潘通甫頥斋书事
　　簿领羁拘日少休江山清兴未能酬宓琴希弄縁谁咎陶栁不栽还自谋谩道庸庸多后福岂甘泛泛祗随流髙轩一过尘襟爽旋折堂萱记酒筹
　　和中夏清虚堂
　　碧玉阑干白石除虚堂潇洒聚书图眀昼可窥蚊睫檐静时闻噪雀雏凉吹东南生砌竹繁隂朝夕在庭梧主人襟量清如水此叚幽佳称得无
　　中夏偶成
　　地交淮浙属通川官守区区改歳年鍳照自惊生髩雪感时还听噪林蝉钟鸣鼎食何为动鹤引熊经似有縁内乐无穷奚防外便便休诮孝先眠
　　和凌霄花
　　翠蔓縁株上红芳冐暑开凌霄诚有谓托质岂无媒
　　和余庆道中
　　荒凉古邑近东溟时喜轩车出按行水鸟逆风如有向晩霓收雨似多情心探畎浍丰年兆目极云沙逺思生佳句更从清旷得肯由尘事汩聪明
　　和孙叔康中秋寄运判胡秘丞
　　郡堞危楼夜气清江光海色接天平凉秋一半无边爽皓月十分何太眀使者星轺行蹔逺令君兵酿恨徒倾自怜负弩区区迹却向澄霄望斾旌
　　又借韵寄太守叔康
　　城近江山夕霭澄楼开栏槛与山平秋光正似鸿沟判月影圆如白璧眀诗压东阳防上句酒晞北海座中倾荒壖拙令方匏系引脰西风画隼旌
　　和太守叔康以诗荅桃
　　铃阁挥毫冩浩才云牋艶艶发松煤桃投愧匪千年种瑶报荣夸十袭开目送武陵佳实去耳听清庙雅音来不龟献药甞封地未似芹诚致赠瑰
　　又借前韵谢恵茶
　　灵芽产自越岩限精制湏调焙下煤隐士寄题缄且宻使君分恵重其开防疑白雪盈瓯泛啜恐清风两腋来却和短章酬雅贶画墁何以谢琼瑰
　　寄橘柚
　　海门橘柚胜湖湘采献铃斋有意将旧歳空希杜陵句今年方报董泾霜敢私磊落充賔豆愿贡甘香佐寿觞蕰可羞诚所致厥包况是重维扬
　　送王圣途得代还青社
　　坐撄簿领乆纷纷觧印终更兴味新尽室图书离海角一船风雪渡淮濵家山逺认云门暁里社行看孟宅春术学似君湏得路早教马足踏京尘
　　孙太守席赋催妆
　　萝蔓新懽可重夸葭莩旧契转増华闺门素守先生训牢来归御史家直戸三星乗莭迎车百两减浮奢鹊桥深夜飞霜冷早对菱花整髩花
　　和孙叔康寄示上元
　　闻说邦人庆上元使君同乐具賔筵朱轓不得陪清赏眀月空能共此圆和气暗随香穂散微风轻送烛花偏谩将鄙句追髙防已负当时白玉船
　　和雪三十韵
　　宻雪连空散同云盖野繁朝晖掩羲驭暮象蔽天垠皦皦漫长陌霏霏集短垣杉松苍翠夺禽鸟语声吞病樵斤敛寻踪猎骑奔金茎迷沆瀣银界变昆仑光借寒儒牖威消贵胄门酤帘表深巷防屋露幽村可向红炉烬难忘醁酒樽竹梢低欲折梅蕚重犹存没谷吟当楚离江咏去袁髙才题不尽妙曲冩仍飜旅鴈宵飞戢栖鸡晓舌扪塞严添玉垒林防化琼园逺岸舟藏鹢髙楼瓦匿鸳秋涛千浪叠夜甲万军屯缀若凝酥防堆如琢虎蹲脂车休旅传锵佩放天阍不以多为瑞谁言即也温神锋剪何利地轴巻无痕暗与春工敌清随朔吹喷朽株银作叶圆沼璧为盆照耀偏宜月侵陵只有萱藩篱白羽挿略彴素虬蜿汀鹭难求侣城乌不辨昏流年垂改籥危坐祗销防自视丰和兆心穷造化元纷纷霑动植渺渺助乾坤屏盭殊强力滋枯独飬原芸然知矣否雨露未成防
　　又和倒韵
　　匿疵真有徳值物不偏防细或穿幽隙悠然被广原皑皑均旦暮浩浩壹乾坤凛冽添寒气苍茫返混元鹄鸥潜失影狐狢暗忘魂竹重风旌褭池凝晓鉴昏飞毫玉兎脱蟠径素龙蜿陵弱侵庭栁埋青抑砌萱屑琼谁措手炼粉若为盆当防墙头积廻飚瓦口喷羣飞停啅噪万丑掩瘢痕穷巷情方惮豪堂势自温萧条孤驿路冷落古祠阍乱辙分明印双鸱髣髴蹲何时飘絮定着处白云屯酒榼倾浮螘吟牋染戯鸳妙才窥赋象佳兴袭逰园氷鉴清相照瑶枝俯可扪剡舟那遽载郢唱且重飜啖齧深怜武栖迟酷爱袁韩诗髙孰抗谢赋乆仍存肃肃东方骑优优北海樽危楼登郡堞逺目瞰江邨摛逾梁苑中严过棘门雄辞端獬豸险句崪昆仑缀韵金声恊挥毫墨电奔丰年见先兆沴气已横吞氛霭销中夜球琳冐短垣清光交素魄余润浃枯根嘉瑞由嘉政舆歌莫厌繁
　　陈次全长春轩
　　闻道新轩外长春日日花幽人自薖轴佳卉对葩华波浪千重险烟云一望賖徒思故园旧短句寄君家
　　太守孙叔康下车
　　荣过故里拥朱轮乞得偏城便奉亲道路尚惊持斧使衣冠犹是避騘人下车恳恳唯宣泽濒海元元正食贫草木无情还自喜霜威不见见阳春
　　别叔康
　　数年为邑幸焉依徳论源源毎霁威代逡廵惊易及棠隂踯躅忍轻违勌踪方此从尘路旅梦多应绕绣衣回首海城烟雾杳愿闻三莭召公归
　　复用叔康送篇韵和答
　　岸栁参差影画桥云横日薄斾旌髙赠言有宠荣襃衮制锦无功愧释刀苒苒征途行渐逺拳拳徳表望空劳仰衔顾遇知何似负戴丘山过巨鼇
　　京口别叔康
　　舳舻幸防舣江干再别情悰岂易安坐邑三年师恺悌归程累日奉盘桓金山寺外波涛晓鐡瓮城头草木寒欲上孤舟又南望何时重戴触邪冠
　　昨日以事不得陪赴和甫学士之召
　　藩侯遣亊风霆疾御史髙谈宇宙寛千里防年成逺别一樽相对尽清懽知无红防飜新曲想有雕弓敌暮寒尘迹钩牵违燕集坐追佳兴入毫端
　　蒜山酒
　　蒜山髙阁直连云酒以山名味独醇玉盏横飞光照眼金垒满泛气回春幕天欲似刘生颂卧瓮寜为毕卓身湏信主人如此酒酣酣千里醉深仁
　　和潘倅通甫逰狼山寺三首【次韵】
　　川原浩荡杳回环附郭苍然独此山殿阁栖云长冉冉庵岩度日自闲闲凋零花草三春后髣髴阎闾十里间逺邑拘挛闻胜覧驰心闇逐斾旌还
　　参天云木覆危冈下瞰藂林释氏坊图按古今询露井水分淮浙看风樯清才得景吟还健浩气登髙力更强公暇此逰真可乐纷纷何算少年塲
　　谯门南向是狼山车马朝行意思寛风散落花红糁糁日随飞盖翠团团望穷沧海尘寰小坐逼空岩昼景寒三伏生秋有余地无人画与雍州看
　　和行海门
　　画船轻过緑杨湾风掠双旗势自飜笔吏濡毫冩新句厨人鲙玉荐行樽翩翩舞燕随樯影一一惊鸥破水痕按部从容有佳趣苍烟落日肯销防
　　和金沙道中晚景
　　海鷰飞如织红花巧胜裁春光随水去野色向人来苇薄农家露林踈古寺开扁舟暂跧缩旷望指层防
　　谢通甫寄交藤方并气术图
　　仰髙诚府日钦钦翰墨飞光忽见临练气指迷先六字饵丹传诀胜千金仁人锡类多推已尘迹知非早有心聊咏小诗酬厚赐自惭布鼔若为音
　　和叔康首夏书懐五首
　　催得春归始自安杜鹃啼血血应干晴林日永午隂重烟海风多晓气寒壮志经时嗟冉冉苍顔覧照愧团团公余且学田家饮也胜沙场引椟丸
　　清和气爽衣冠海邑稀逄柱础干朝拂玉徽琴韵夜开寳匣剑光寒肺肠似石终难变利禄如沙岂易团行学但知无所负奚为逄射与僚丸
　　阮屐因山固少完陶巾縁酒未甞干庭踈红药三春过地近沧溟四月寒堂燕语酣如有诉林蜂衙退自分团太平吏隐真夷旷安用机心寓腊丸
　　区区并海作民官手里鱼湏竹已干仕路蹉跎诚计拙世情险为心寒但全冲气充丹府莫问灵苗采紫团夏景渐长民事简静开黄巻爇香丸
　　诗坛老将气桓桓招集同盟挿未干句险直从天上落辞清能使座中寒勇挥徤笔蛟生角旋劈华笺凤破团更爱一时皆善和声声严鼔中隤丸
　　次韵和孙世则以诗送别
　　觧印逾旬君已知新诗相寄重相违由来从宦无期定不得同时受代归揽辔益嗟贤谊逺异乡况是故人稀宜春台外空回首独整区区勌翼飞
　　介亭二十韵呈杭守祖龙图
　　列石何年出危亭不日成两行分磊落八顾壮经营表里山川秀朝晡气象清江湖俱有趣天地岂无情聚井看棊布重城视带萦望通鱼鼈逺势压凤凰轻鸟背飞来见云头过去平屈盘防一迳浩荡接防盈难秘神僊境兹逄赏识精元侯挟余裕乐俗沸休声物外笼真槩胸中惬雅诚有时陵翠霭极暮耸红旌九万鹏程近三千客履荣樽罍卑北海篇咏小宣城岘首空多嗜蓬莱谩自评古今为絶观风月快平生覧景聪眀旷书铭意思宏优防傲圭衮端正等权衡恺悌均吾众中和得所行此心非苟豫奚愧介之名
　　和陈和叔内翰忆梅花因手植数本又命画工作生枝于屏间
　　翰林清兴满江乡尤忆梅花趂臈芳已冩幽屏外桃李更摅思压班扬自期造化加先意岂待婵娟借末光幸预樽前此佳赏还祈手植早飘香
　　丛山堂
　　经营新自翰林公势压南谯气象雄四顾髙眀千里近一团苍翠万山丛琅邪路入青林转丰乐泉防白石空唐相若能前此制当时应不暇懐嵩
　　次韵答和叔见招茅庵奕棊
　　岂弟移风州事稀何妨退食自委蛇新阳来复茅庵暖喜奉髙篇促对棊
　　和同逰溪北竹园
　　追攀却忆谪仙诗曽向东城倒接防此日清逰非痛饮一时幽趣有枯棊鸟声似逐新阳啭竹色如便晚景迟胜槩佳辰莫轻寘看看召节动归期
　　咏雪
　　宻雪乗新腊凝隂混太清洒空寒送色着物静无声舞恨庭除隘铺宜原野平枯株资防缀朽壤借包并价踊村罏酒愁添古塞兵巧裁梁苑赋幽动剡溪情可庆丰年兆何虞盭气生行看穷歳籥坐喜覆山城逺祖篇章在元侯徳政成与民为福外阊阖一心倾
　　咏雪霁月夜见简
　　百尺城头雪月间城楼更向碧霄干优防野歩来危坐髣髴仙踪在广寒幽致独为中夜赏清辉分与近隣看瑶防十二传佳句潇洒髙情岂易阑
　　和雪前数刻迎郊赦口占
　　君防无逺近千里到山城人意方均喜天心为降霙旌旗増徳色箫鼔变和声盛际千年防谁将史册评
　　眀月庵
　　南谯郡古牙城壮城上楼防屹相向晴天落日碧山横登覧依稀在屏障从容北歩上茅庵圆如氊帐幽如岩眼前竹石皆自得物外气象容谁探公余时来兴清切幅巾道服双笻节廓然遗照坐可忘更向庵心画眀月
　　和闲歩城上率逰城南
　　城南古木未全凋溪里寒鱼正可撩红斾追攀真得趣尘怀万斛等闲消
　　和夜登东阁
　　夜初乘兴上城头白玉蟾蜍碧玉天爽旷襟懐谁得似谪仙身世岂非前
　　辞劝饮
　　主意固慇懃湏辞酒味醇愿为投辖客不作吐茵人
　　雪后逰琅邪山聮句
　　南溪约幽寻西岭极遐观【绎】初阳色朦胧残雪光汗漫【骧】相望楼殿间宛在云霄半【绎】泉声减琤淙山势欲飞窜【骧】岩寒雨花霏谷暖烟絮乱【绎】幽鸟度乔林惊猿折枯干【骧】决决涨溪流辉辉披野岸【绎】兰芽吐尚微氷乳凝未泮佛屋对峯尖禅庵倚崖断【骧】轩爱虚豁赤白从漫漶行敲玉玲琅松溜珠璀璨【绎】寜将琼砾分未省兰蒿判行幽兎迹深瞩逺鵶翅缓登宜阮孚屐隐称嵇康锻【骧】结逰贤躅多镵石清诗烂极目穷跻攀投隙违羇绊荣观太帝书暂憇飞仙馆【绎】石立翠屏张霞收丹锦散觇坐客炉拥负暄僧衲换选胜唯务得陟危寜复惮【骧】谁乘泛海槎直欲傍银汉【绎】况有凌云才何妨举风翰【骧】景多苦冥搜欢觧惬佳玩【绎】乃情慰悬想昔传非谩谰【骧】题舆真莫俦刻烛愧非伴【绎】玉局共藏机瑶琴越撡缦【骧】謡谚喜年丰评文同月旦【绎】大笔肆滂葩小巫成泚汗【骧】造适寓林泉贪萦任氷炭【绎】通侻去末礼从容占竒叚【骧】促节歌更新啣杯酌无筭【绎】敢谓良防难堪为画图看【骧】感慨非独醒赓酬毎三叹【绎】翔歩虽异途清懽归一贯【骧】洒落似青冥拘挛岂狴犴絶顶所见稀清狂兹兴罕【绎】立饫谢珍鲜行庖后樵防唯恐三节来难留千骑駻【骧】何时金鼇客重亲玉皇案回首念斯逰驰精杳无畔
　　和防峯亭
　　千环聚翠糢糊欲卜为邻岂易图且使缣绡画将去披观未必后仙都
　　和喜奉御札改元元丰口号
　　改号泥封下碧空天光逺烛郡城中禁林旧徳承宣重预向偏州致岁丰
　　又和
　　元丰嘉号改明年万里江山色愈鲜侍从旧臣承紫诏拜防如在御床前
　　幽谷回口占呈和叔内翰
　　五骑行歌五马前乱云轻防乱峯巅此时佳兴此中醉一阕清诗一玉船
　　和山郡早起
　　牙城晓色动旌旗笔吏来抄枕上诗溪栁山梅应闇觉先春芳意肯迟迟
　　铃斋书几烛花消帘外寒霜暁尚飘却忆夜来行乐处烟村云坞听农謡
　　和腊日初晴防同僚射饮投壶
　　暁风吹雨作晴云腊日山城已似春林木欣欣初有趣郡斋皦皦防无尘祭军雅戱齐酣战矍圃环观宻布鳞此乐得为知所自天将丰歳与滁人
　　和雪意
　　冻云惨淡连呉野舞雪缤纷鬬楚宫郡守华堂方置酒山翁鹤驭忽乘风未看夜月光辉助已喜寒梅气息通欲把新诗觧嗟叹强随髙韵愧无功
　　坐中闻击鼔殴傩声戱聮数韵
　　故歳妖疠逐新春祥庆多【绎】旌旗催出猎箫鼔引殴傩【骧】将军至鬅鬙罗刹过【宪】丹书神按籍白昼士挥戈【绎】革面徒为异清门岂有魔【骧】成功在搜厌正气满天龢【宪】
　　行县坐野馆食次得所贶手墨兼恵雀鲊兎馔因以鄙句驰谢
　　清江雀鲊冠江南罝兎鲜腴美可餐旅食寻常疑指动铃斋方丈忽分甘行庖饤饾珍非八下筯矜持嗅必三知味便知公意重属餍寜以小人贪
　　和郡斋即事
　　郡斋铃索静无声风引香烟入翠屏棊胜文枰子收玉诗成汗简竹书青治民不害为髙卧对客何甞衒独醒他日凤凰池上乐也应难忘养生经
　　和歳除
　　莫惜年华此夕凋漫漫将旦即春朝缇帷指刻更残律析木循环复建杓玉琖椒花投暁荐银檠蜡炬隔年消祗应幽谷知时早已欲飞迁翠木乔
　　元丰改元元日登行春阁
　　夜尽铜壶漏朝生玉律春日称元最重年与号俱新郡阁晴光早山城喜气均椒觞初献寿仙木已书神鹰隼心难止龙蛇蛰欲神溪氷仍泛泛园栁自欣欣物意幡然作人情岂不伦区区添甲子敛拙任洪钧
　　和岁节见招城上闲歩
　　山头宿霭微微见木末春风细细生动植逄时俱有意乾坤造物本无情拘挛未易逃防检休暇何方觧组缨所幸得吟潇洒句又随旌斾上牙城
　　和天庆观醮宿
　　璧月团团彻暁明琳宫深防寂无声传闻此夜曽斋宿读着新诗骨也清
　　和因观罩鱼斫鲙
　　一丈深溪一丈鱼不论髙价只愁无携来缕作霜盘鲙美玉纷纷得所沽
　　昔咏洗刀鱼眼红少陵才思摩秋空今朝大嚼有余兴佳句复出文章翁
　　和野歩
　　追随仙舫南溪去欲向春波掷钓竿无奈东风揽清兴却吹晴霭作溪寒
　　和栁眼
　　觇烟窥月早于梅不待东风着意催应为朱轮屡回顾未春先向道傍开
　　小桧毬
　　裁芳剪嫩巧间关屈叶蟠枝不可攀抛掷似遗春女戱一团轻翠在朱栏
　　和见招
　　仙馆憇旌舆清篇手自书拨烦虽欲往俗吏得休无
　　竹径
　　萦纡一道贯檀栾入翠穿斜歩履悭俗客也应无暇到不烦春笋为遮拦
　　和寳严阁
　　佛宫髙阁踞城东巾履闲来靣碧风却云头防清景春催栁眼作先容溪傍防簇红梢露竹外谁家翠幕重玉局棊收归路近昏鸦惊溃一声钟







　　钱塘集巻四
　　钦定四库全书
　　钱塘集卷五
　　宋　韦骧　撰
　　和立春日东风雪意偶作
　　紞紞城头五鼔催东风连夜逐春回物心方喜寒威改云色犹将雪意来防戸劝农牛破土琴堂介夀螘浮醅何妨盈尺饶嘉瑞发滞开萌有迅雷
　　和山城灯夜
　　山城灯夕兴厌厌俗乐年丰令节参竿首挂星还拱北云中廻鴈倦图南笙箫度曲喧芳席防翠交光结秀岩邦伯欲归人恋恋帐兵休报皷声三
　　上元后南溪泛舟聫句
　　野渡半篙水春风一苇航【绎】桞梢舒嫩緑梅蕚泛幽香【骧】绣羽惊波起翠鳞跳日光【绎】环城得佳趣清思满髙塘【骧】
　　和适意
　　阳春催物态清暇养天和求外于情薄陶真所得多梅苞新烂熳松影旧婆娑此日衔杯乐何如鼓腹歌
　　和春隂倦游
　　铃阁兴何幽公庭讼不留未能清昼寝偶作夹城游竹色仍烟翠梅香趂水流持杯听暮角一任起楼头
　　和新晴
　　泛鹢兼乘竹髙低秀色间鸭头生野水鳯翼展晴山纪摭青春态消磨白日闲郡园防白鹭投晩逐人还
　　谢惠瓦墩
　　百尺危亭旧路榛自公呼吸变兰荪更怜数奉亲舆到分惠芳斋碧瓦墩
　　谢惠山花菜
　　铃下雕盘送山蔬雅惠沾乱丝银鲫鲙交叠玉龙髯日膳荣分美晨羞荷见添题诗授来使珍重岂知餍
　　和见招逰城东园
　　东城老圃埽青苔竹栢深中一迳开桃蘂桞芽俱有意安排春态待公来
　　赋新笋【用杜子美诗语为首句】
　　竹里行厨洗玉盘旋抽新笋正檀栾柔鞭乍断泥犹湿嫩箨初苞藓未乾象箸偶存遗様短琼林才拆冷光寒如何且缓雕觞荐留作青林虎豹防【退之诗云防皮虎豹存】
　　迎春花
　　欺梅压栁肯相然佳号迎春岂浪传细叶茸茸垂緑髪繁英璨璨簇金钿先时不入林莺妬晩节唯容露菊鲜绣在罗衣真有趣不将红紫累婵娟
　　以前韵作春寒攀迓
　　春寒山色似昏烟风度谯门昼漏传露桞软条金缀纽雨苔圆防翠遗钿登楼引领情方逺行帐来诗墨尚鲜坐想琅邪归路晩两行红蜡代婵娟
　　再和春寒
　　云迷暁日山头闇风落春梅水面香十里郊原皆有趣一畨歌吹从寻芳佳辰浩荡情懐惬化国优游晷刻长更把高才酬胜景他年吟诵信难忘
　　赋石棊子以机字韵
　　灵岩山下石采拾比珠玑圜璞生虽小文楸数可围纷纭星并霣黒白玉争辉赋质神工妙磨礲俗巧非透关经手耐争道转心稀落落无情甚谁为胜负机
　　滁上间日隂晴聫句
　　隂晴淮海气何殊一昔风光互惨舒【绎】大块养春禆造化繁云间日蔽居诸【骧】暖回沙碛催来鴈寒彻冰池怯上鱼【绎】山色晦明如代谢花枝凉曝似相于【骧】朝暾忽荡川原净夕翳还笼井落踈【骧】快适得朋酾醁酒困眠无兴读残书虹霞灼灼飞琳馆烟霭蒙蒙袭隼【绎】定与物情均燥湿殆非星好有盈虚【骧】连空雪意迷高桞绕舍阳和坼嫩蔬【绎】林外昏鵶啼野尽城头新月上帘初【骧】
　　和观新厯
　　玉琯初回太蔟春新颁中朔到淮濵眼前节物南来鴈出处知时似智人
　　龙蛇蛰久待春雷鸿雁图南去却回山国不惊时节改九天新赐厯书来
　　雨后城上种蜀葵效辘轳体聫句
　　不惮移根逺姑怜向日姿春风从自得【绎】夜雨况相资敏速飞霜镢婆娑拥碧枝幽葩兹有待【骧】杂卉漫多竒野藿非余尙庭兰盍尔知【绎】倾心安所守卫足岂其私得地何妨徙【骧】干霄固可疑采幢须夏节緑饼与秋期莫以藂生陋【绎】唯其秀出宜迁非防茅进爱岂揠苖为【骧】色解凌溪锦花应当酒巵绕栏窠尙小【绎】傍砌影犹卑援防情宜倍栽培力已施【骧】桃蹊容烂熳竹迳耸参差不待毛嫱妬【绎】何嫌鲁相辞土培忧压嫩竹挿为扶欹踈宻齐行列【骧】芳华逓疾迟纎茎簮间导繁蘂珥交垂【绎】恐践禽须逐防侵草必夷飬完先固本采折俟乘时屡戒园夫守【骧】频烦墨客窥拾来同地芥吟就比江蓠泛与萧蒿长偏饶雨露滋何如君子徳修直任荣衰【绎】
　　和答代简二絶
　　逺想隂云鎻碧山坐聴檐溜响潺潺却惊漏泄洪钧妙变化风雷顷刻间
　　暁风吹聚几山云掩抑朝晖气候昏想望城头飞盖阻郡斋应乐旧书温
　　和城头相望
　　雨余山溜涨春沟欲上危亭奉燕逰前望篮舆转城角恍疑仙歩在鳌头
　　画舫泛春偶联一絶
　　近郭风光日日新城头溪上互寻春【骧】欲知昨日篮舆客便是今朝画舫人【绎】
　　和野歩自幽谷之寺荘
　　出郭爱暄韶芳蹊接涧桥轻车侵草色飞盖拂林梢自得行春乐且无眠昼嘲浅黄防栁嫩淡碧辨山遥此院逰曽记他林隐倦招放懐天地濶落日聴歌樵
　　茅亭观雨中杏花得中字
　　茅亭高对杏花丛漠漠隂云小雨中蜀锦濯来添润色燕脂洗出变轻红幽香肯怯残梅妬腻艶尤便弱栁笼不改晴阳老芳态令人曲意度春工
　　幽谷谢惠新酿家馔奉亲
　　花里深深使语传银壶乘酒副珍鲜翰林旧德垂情至鹤髪慈亲荷惠偏寿琖此时添乐只防衣今日倍忻然却吟鄙句通铃阁匪报尤慙木李萹
　　和樱桃花开帐饮口占
　　樱桃花里置行厨一榼琼浆数尾鲈勇趂红芳集宾履玉山倾倚照氷壶
　　又和行字二韵
　　东风如酒醉朱樱终日酣酣弄秀英天上谪仙乘兴赏一畨歌吹傍云行
　　和正闰晦日
　　孟陬闰晦半春光夜刻初消昼刻强谷鸟有声皆得意林花无处不飘香池经夕雨添新渌栁舞东风发故狂亭压高城延过躅湛然清兴引杯长
　　和春晩过幽谷口占
　　先春当日探芳芽瞬息而今已落花碧实有心应见笑岂须新艶引流霞
　　又和至丛山堂口占
　　残红新緑媚朝晴脚到丛山眼倍明春老物情皆有趣只因犹欠早莺声
　　和小雨乘兴逰城西竹园
　　冷逼林坳笋未筠润通花底砌无尘且倾文举盈樽酒莫惜林宗折角巾
　　和防饮牡丹丛间
　　移樽近槛就香多輙效花前小子歌愿扩酒肠无惜醉淡红楼子独嵯峨
　　倒用前韵
　　宛转眉山效蜀峨花前执板为清歌歌声暗与春风合催折芳心不厌多
　　再和前韵仍以峨字为首尾
　　峨冠莫惜挿花多多挿名花壮醉歌歌罢襟懐肆夷旷愿平羣险刬嵯峨
　　和山行廻坐临清桥啜茶
　　云軿廻处引笙箫疑向春宵度鹊桥桥上茗杯烹白雪枯肠搜遍俗缘消
　　再和
　　醉向溪头按洞箫夜瞻略彴似星桥清欢未足班荆坐一任纱笼爉炬消
　　暮角清声杂鳯箫一时冠帯似圜桥谪仙诗句春泉涌万斛量愁顷刻消
　　偶疾未平不得预龙蟠之逰輙成诗以迓还斾
　　山城春物已防珊病肺朝来强自寛疲薾未堪随骥尾髙明空想到龙蟠日烘栏楯花枝卧风衮阶除桞絮团索笔题诗待廻驭肯将尘语累清欢
　　牙城话别口占
　　移节名藩去有期牙城重上思依依落花也似人情恋扑袂飘香不浪飞
　　饯别劝饮
　　垂杨楼上卷珠帘歌扇轻揺落絮黏邦伯指期移绛节州人终日拥彤襜危弦脆筦催金盏芳草青山照畵檐酩酊愿公无惜醉祗应羲驭驻峯尖
　　送别廻作
　　祖饯初还重仳违懒鞭款叚入城扉旌旗人去山川晚防榭春归花药稀鼓吹渐遥空望望旄倪相顾共依依自怜无以纾诚恋唯有诗筒殆庻几
　　和耿天隲翦防梅花得开字
　　根如芝草不因栽叶似春云容易开应有靓妆偷艶去且无狂蝶为香来殷勤玉盏频飞举酬酢金刀巧剪裁烂赏更于何处好蟾光雪色在瑶防
　　元日
　　蔟律新声应寅杓旧观还三朝思北阙万寿祝南山谬忝金闺籍遐违玉笋班山城濡滞迹望日想天顔
　　席上劝仲元著作勿辞酒
　　百盏先甞一盏醇三分才破一分春花间剔火香烟细竹外垂缣畵笔新落日穿林照檐额绪风吹草动堦唇莫愁酩酊辞公劝金斚空时迹已陈
　　和苏正甫劝饮之作
　　芳陌草萋萋相逄又觧携栁梢迷緑酒歌韵怨春低兰菊时难一鹪鹏乐自齐送君须满饮未放锦障泥
　　赋迎赏欲开杏花得花字
　　闰月春光助物华杏园迎赏欲开花昼慵闺绣工犹浅暁起宫妆色渐佳嫋嫋风枝偏弄送酣酣烟蘂自交加对君安得辞昏醉更作狂歌恣所夸
　　又用花字为即席
　　春色漫漫不可涯谪仙亭馆最幽佳歌声闇逐风中絮酒筭旁防盏里花击鉢题诗助清旷藏防传令止喧哗他年追念从真适炊熟黄粱一梦賖
　　陪秋叔逰幽谷即席赋一川花
　　城南幽谷去非賖踏石穿云境趣佳门下车鱼情浃洽道旁旌斾影鬖髿笙箫宛转随风逺防榭参差对日斜白玉为船载琼醑未容轻负一川花
　　和社日小饮
　　挑菜佳辰过夕醺又逢春社举清罇不为归遗东方态且对韶妍一醉昏
　　赋牡丹黄虀
　　依栏凋谢若为情旋拾残红入鼎烹吞秀嚼香须细细送春唯此一杯羮
　　和范子功学士留题二贤堂
　　屹然榱桷傍云烟榜揭堂名以二贤翰苑钜公存徃躅集仙肤使出新篇寒光共杳山椒月幽韵相投陇下泉一等声辉惊海内后先踪迹似忘年
　　真守侯公辅见留之勤因辞以诗言欲遽徃早还之意
　　洗涤炎蒸夕雨凉瞥然行役过邻邦旅懐耿耿通秋漏征舸萧萧倚暮江礼豆輙辞蕲义许绪言倾聴秪心降莫疑踪迹便奔走云下孤亲雪髩防
　　夜宿淤丘
　　古岸维舟夜向深胡床踞坐絶嚣音烟林隐隐成孤垒水月辉辉滉碎金勉强官途情易厌冲防狙诈力难任予心欲道从谁语祗有清宵一苦吟
　　泛滁河
　　十里之间五六湾行舟终日绕青山更为先后枫林翠互出东西古屋闲酒为孤斟心易倦诗非共赋思仍悭秋风飒飒吹襟袂可是无情促髩斑
　　出滁口入江峡
　　逆风吹浪雪花翻舟出滁河浩荡间柂转一声鸣似鼓橹揺数丈漩如环路通淮右千源水望断江南一帯山莫恨区区缘吏役此时清旷亦开顔
　　和徐仲元以诗见送
　　火云涌起势崔嵬行舸纱一一开自是宦途无定迹莫嫌防檄属非材徃还倐忽南柯梦离合殷勤北海罍更谢人为离别语果然朝暮得归来
　　呉六合道原席上
　　单舸西来六月初偶逃逺役且踌躇幽寻古寺尘懐放髙防虚堂暑气除地主延留情已厚故人邂逅乐何如廻头陈迹无寻处姓字闲于壁上书
　　李白祠堂
　　祠宇前临姑熟溪溪流湛湛清无泥春来秋去几百载朝云夜月长相繄堂间画像氷玉质高风爽气何凄凄文章光防本万丈来此寂寞由谗挤当时放荡沉清骨因有声名不漂没莫论楚屈与吴胥谁有高才追髣髴
　　姑熟州宅后泛舟清饮
　　古郡萧萧草木秋牙城北出上扁舟乔林有隙山防见曲岸无风水自流竹色雅如侵筦研鸟声时似劝觥筹勿咍吏役行拘束酒兴诗肠亦自由
　　过九华山
　　旌骑前头是九华未能游厯已咨嗟好将秀色开尘眼又被浮云一半遮
　　冠帻峰
　　渡江行役走埃尘路过名山兴味新冠帻危峯勿相笑俨然云外亦辛勤
　　阅九华録
　　仙居岩巘几千重秀入青冥气势崇他日却来寻胜境且将图録记诸峯
　　宿九华驿阻雨
　　喜无檐溜滴空堦秣马轻装入夜催一阵松风惊暁枕又疑天外雨声来
　　又过九华山
　　昔年甞慕此山游今日经行不暇留好意尙为尘迹累碧鸡山鳯勿相尤
　　登齐山
　　临岐防马向齐山苒苒烟萝试一攀恠石何年居物表白云终日伴僧闲气吞城郭纷嚣外势接江湖浩荡间况是重阳时节近紫微前咏好开顔
　　弄水亭
　　清溪翠巘两相宜雄构峥嵘压贵池弄水得名应有谓登山留咏想同时【弄水亭本唐刺史杜牧所作牧于此有登齐山诗】角声北起秋云动桥影西横晚照迟佳趣古今防不尽前人遗美后人思
　　离池州过长围岭
　　孤城西出夕阳偏岭上行行思然草木髙低共秋色江湖左右各天边凌风短髩无由掠投宿轻蹄不用鞭一簇人烟紫岩驿解鞍聊防月婵娟
　　别滕元发侍郎
　　尘役间关旅思収幸瞻旌防少淹留多年目断丹霄歩再拜心轻万户侯三节行催虎符去防毛将近鳯池防门防欲别徒惆怅吟对江山防不休
　　宿杨梅驿
　　两壁万千嶂一邨三四家度桥逢古驿下马踏秋花夜永蛩尤苦云空月自华冷官无好趣安用五书车
　　早行
　　鸡声喔喔似相催秣马登途酒一杯海日欲升山顶赤林霏初散岭头开自怜旅梦经千变谁谓离肠只九回苟禄奔驰还窃笑未能容易赋归来
　　暁离杨梅驿
　　长坡峻阪足﨑岖暁出杨梅古驿孤山腹帯云如曵练稻梢垂露欲流珠穿篱鸭脚深深碧近水鸡冠小小株行役虽劳遇佳境且将幽句慰瘏痡
　　即事
　　舞蝶双飞穿宿露鸣禽相唤弄朝暾涧盘石迳长蛇转山入秋空翠鳯骞枫叶园林防自好菊花时节与谁论髙懐不为尘劳减安用笙箫簇酒樽
　　过面山渡
　　碧溪深水不胜篙船尾呕哑一橹揺岸北岸南秋色好西风吹叶马萧萧
　　食鳜
　　逾尺秋江鳜赀轻愧自深穿腮窥秣頳引鬛讶涂金调鼎情虽鋭飞刀爱不任何须鲈满箸始动季鹰心
　　对鉴
　　寒光满尺余拂拭在朝晡敌面知相应纎毫肻见诬壮顔随嵗老短髪任秋枯皦皦胸中事君能照得无
　　建德道中感兴
　　穿云度水渉脩程日日长亭复短亭秋老声音闻过鴈夜凉精彩见飞萤羇懐遇物如萦絮诗思投闲似建瓴却羡野人収刈毕寂然无事掩柴扄
　　思侍
　　旅宦经秋厌路尘家书累日寂无闻劳身江左驰单传极目淮东望白云俚聴难将至音悦天和不学众人焚趋庭徃往逢寒律叱驭廻辕两未分
　　感懐
　　埃壒满祗禂谁矜意气豪独知安履坦宁复叹屯膏剑气藏秋匣弓声闭古弢临风浩歌罢短髪不胜搔
　　忆后城覧秀亭登望
　　村落园林有几家隔墙遥出拒霜花自怜马上防秋色不似城头覧物华
　　过查林
　　路向山腰转云从陇首飞晓天初衣裌村驿罕乘肥覧物惊秋老论心悟境非归期且寛计雨雪或霏霏
　　落日
　　郊原爽气入衣巾佳趣源源立马频落日山川无限思秋风江海未闲身
　　阐阳驿观中秋月
　　却扫隂云借晚风十分圆月挂天东中秋此夜光华盛万国钧情喜翫同何处楼防恨偏照几家樽爼对寒空自怜独宿荒山驿浩兴长歌未易穷
　　宿坛石驿六首
　　秋高征袂怯西风寂寞邮亭倍旅悰独有无心清夜月更深山里也相逢
　　山馆萧条冷似氷黄昏四壁但蛩声无端更恶飞萤防强起前檐鬭月明
　　归期尙逺路程賖已觉秋林菊渐花莫恠临风多北望琅邪山外寄吾家
　　求官穷僻本藏头逺冐风霜不自由岂是有才如硕防可能无术似蜗牛
　　纷纷贵贱则锱铢义命由来共取诸推已及人人所慕不然何以称襟裾
　　独贤安敢輙咨嗟靡盬当知载旧诗廻辔未堪期早晚望云终日起亲思
　　想庐山三首
　　昔年曽过九江秋引睇庐山不及逰行役今朝垂欲到无端牵制又廻辀
　　访水寻山好已迂胜逰难必果何如二林咫尺还淹兴空读匡庐易覧书
　　走徧江南二十州庐山未到谩悠悠故知人事相邀阻唯想他年取次逰
　　适江表
　　水落山髙古渡幽马蹄轻徤蹴溪流朝行暮止三千里叙旧逢新一十州倦聴乱蝉催落日喜防黄菊助残秋不才于世无禆补强就奔驰祗自羞
　　中秋十八夜雨望月阻兴
　　赏过中秋才两夕人心独待月华多也知不惜饶光照争奈闲云好事何
　　饶守游晋老席上偶成
　　西风吹叶影悠悠行役江城旅思収名慕荆州忻一见道经鄱水爱三秋芙蓉欲蘂斜阳转鸿鴈初飞爽气浮不用樽前苦相劝斗筲唯恨怯觥筹
　　再答和篇
　　落日山川晩鼓休西风楼阁逺烟収清谈亶亶忘尘役醁酒深深战暮秋独恨去当霜草路不能留见菊花浮更慙徤句酬衰唱刻烛甘输第一筹
　　又和答并叙别
　　风骞绣额炉香转江照金樽宿霭収尘客轻装渡寒水主人佳句压清秋自忘逺驭瘏兼病岂顾闲书沉与浮回首高城空企望驰情无筭不堪筹
　　峯
　　偶向尘劳得胜游纵观三十六峯秋巢云负月几千嵗欲问神不转头
　　鳯猿鳌各定名峯峰峭恠倚青冥也知造物无情甚凝结如何特肖形
　　别铅山杨公济
　　征尘淟涊暮秋时税鞅登堂暗澣衣久别自怜心欝欝相逢今喜语霏霏池中尽谓蛟难畜塞上行防马自归落日西风满襟袖临岐廻首重瞻依
　　行赴云门驿
　　石迳踏羊肠朦胧晓日光久行情易厌少事兴还长林表霜枫赤山根露菊黄从来清冷趣今日倍阳阳
　　谢简夫太博惠茶
　　越岭掇春英淮城惠不轻一杯分爽气千里想高情啜与幽人共烹宜庻子清挥毫答珍贶还愧玉川名
　　海陵按事
　　山城幽趣逺海国暮寒多委从谁遗拘挛祗自诃庭虚哀度鴈巷閴絶鸣珂案牍萦仍外陈编亦可磨
　　琅邪三十二咏【并序】
　　予官滁逾年矣每投隙逰琅邪山爱赏不知厌已虽数有篇句然恨其池防亭阁景物之多而冩之不能尽乃为三十二咏以别之
　　琅邪山门
　　双鹤栖华表仙山自此通云霞是扄鎻尘土若为攻
　　长松迳
　　十里开幽迳松隂互蔽亏山翁心亦侈歩幛用青丝
　　净镜亭
　　路转翚檐出山廻秀气多亭名不须防对镜已如何
　　翠防亭
　　谢屐低前齿登临势渐雄岚光动衣袂知在翠微中
　　白云亭
　　路作两岐分亭多聚白云无心本无恋于此尙纷纷
　　醉翁亭
　　醉翁虽已没遗构在山阿不比陶潜石清时乐自多
　　薛老桥
　　流泉渟处濶跨石石桥横题柱无踪迹茫然薛老名
　　逊泉
　　两窦涓涓防无何后却前谁能来酌饮廻意学相先
　　班春亭
　　云木气氤氲风光日日新风謡随五马来此聴班春
　　石流渠
　　凿渠防白石绕槛走清泉不为流觞醉来当涤万缘
　　琅邪山
　　晋王曽此隐释子住何年泉石无今古图经有后先
　　廻马岭
　　有意寻幽胜跻攀固所懐如今岭路稳鞍马不须廻
　　开化寺
　　架巘及依崖轩窻次第开等为方外客于此更清懐
　　御书阁
　　岌岌中霄汉风传寳阁香三朝神翰在奎壁夜交光
　　阳氷篆
　　笔力真竒伟磨崖几百年勿嫌人贵耳此学世无传
　　庶子泉
　　宫相湮沦久兹泉日夜生泉存人不见空复着虚名
　　白龙泉
　　殿角滀澄源髙登地灵老僧来洗鉢不畏白龙腥
　　酴醿轩
　　诘曲小轩斜酴醿一架春风零落后浑似雨天花
　　寂乐亭
　　踏石穿林去披云就坐来禅翁寂寞地猿鸟肯相猜
　　招隐堂
　　小蹊回石角缔构倚山腰一片幽栖地谁令便可招
　　归云洞
　　石洞何时有名传事或非那知为雨后却向此中归
　　清风亭
　　松竹繁隂满峯峦秀色并暑风从此度别是一般清
　　大厯井
　　竹里藏深井栏镌大厯春不知开凿后几个链丹人
　　千佛塔
　　礲石施丹艧凌云势亦孤如何千种相并在一浮图
　　石庵
　　不独烟霞窟天然石作庵坐禅遗迹在岩溜自香甘
　　晓光亭
　　东靣双峯缺遐瞻万里平朝朝沧海日先向此中明
　　了了堂
　　了了还未了都忘了始真登堂知此意方悟死前身
　　望日防
　　曽有长安客题为望日防樵蘓人不测到此亦裴回
　　石屏风
　　造化非无意都如图畵中犹嫌未竒恠更出石屛风
　　防峯亭
　　胜槩当冲要回环拥翠峦烟云藏不得如在掌中防
　　法华池
　　防峯亭下路斜帯法华池不待观池水尘迷已顿离
　　东峯亭
　　山中时节早地势近春华嵗嵗东风至先防傍砌花
　　客舍早春
　　早春晴霭乍悠悠客舍深沈物趣幽日薄草头初破甲风旋鸟毳偶成毬庭柯憔悴红犹逺池水澄明渌渐浮隐吏近来多鞅掌纾懐何处一登楼
　　栩栩亭
　　碧崖高处筑遗基缔构岧然得所依境趣似仙探絶迹登临如梦悟轻飞路穿幽谷云霞宻势接丰山草木稀欲识主公题榜意不容纷扰累忘机
　　偃盖松
　　摧折风霜久犹传偃盖松只凭文笔力何必大夫封
　　春晓
　　百舌穿林语未完悠悠归梦忽惊残心知庭外春霜重裘压单衾觉晓寒
　　海陵逢春
　　海角春初至林樊气未和天寒梅发晩沙近鴈飞多窻纸防明玉帘旌荡翠波旅懐随日长索莫不胜歌
　　感兴
　　富贵功名岂足邀鹪鹏所得各逍遥古今多少难齐事烛理都如见睍消
　　观飞鴈偶十有三
　　肃羽度春晴差肩足弟兄何时别燕塞此日类秦筝应律声犹剰排空字宛成冥冥奚所滞惆怅弋人情
　　忆梅二首
　　去年幽谷探寒梅把酒曽将累句催不意今年行海角玉英开尽未归来
　　向来踏雪旧枝旁指日相期折素香可是去春吟太苦闇招离别间清狂
　　近元夕懐景纯少卿
　　忆逐双旌下暮城嵗华垂尽魄哉生瞬眸已见元宵月归歩犹淹累日程逺想笙箫同众乐坐怜刀笔久相婴驰情只有清辉共更走诗筒代寄声
　　灯花
　　银檠上开荣歘尔新芳心唯报喜艶色不关春翠幕障风稳兰膏借润频屡占皆取騐始信有花神
　　水精笔架
　　璞琢穷工巧书帷适用高得邻辉寳墨栖迹卧文毫匪月光长在非氷暑自逃千金不论直一字若为褒
　　自寳丰镇移红蕉于永阳后圃
　　为爱红蕉品格殊移根千里渉﨑岖不知今嵗秋阳里能有丹心似旧无
　　风琴
　　穴竹张耸碧空不劳抑按任天风莫夸有智藏声足须信无心触处通明月夜深飘更逺闲窻人静聴何穷知音弗辨山兼水都在洪钧一噫中
　　鴈屏
　　羽翮本云程丹青入小屏长年离逺塞尽日啄寒汀暮角无惊势春风悄去翎几回疑繋帛旅枕梦初醒
　　春寒
　　檐霜重如雪池水冷于氷鸟舌生根澁花心起怨憎旅人尤倍觉年少尚难胜欲作新春饮高楼未可登
　　春隂
　　云霭结青冥成隂重复轻虽知飬春色终是惨人情索莫初花态踌躇去鴈声芳时不宜忽紫陌待暄晴
　　咏马
　　种格得房精权竒岂易名耳批秋竹薄蹄蹴水云轻徒受双覊制谁知千里程未为良乐遇春陌自长鸣
　　咏素扇
　　不羡裁纨妙唯怜入手轻月从天上落风向座中生却暑期宣力经秋任寡情人心能似此及物岂无成
　　火筯
　　劲直不容偏纎纎体并圆附炎非曲致执热借双全炽炭随方减寒灰应手然洪炉在调适持此以为权
　　桔橰
　　露井无穷惠机心在桔橰浅深皆应取俯仰不为劳固免赢瓶悔全胜短绠操如何飜鄙笑抱瓮自孤高
　　投壶格
　　古来壶矢乐今日亦钧情庆马谁亡法论筹却有评较能分胜负按数计亏盈好是摧机中収功特地轻
　　花鐡书镇
　　鐡尺平如砥银花贴软枝成由巧匠手持以镇书为弹压全繄尔推迁实在台不能柔绕指方册最相宜
　　雕狐图
　　戢翼下云中惊狐计遂穷笔端传击搏座上感英雄猛势防如活妖防觉已空推奸当若此不独画为工
　　咏影
　　所赋一何钧悠悠各一身行藏宁逆物进退本由人向晦都忘累逢明固任真含沙尙能祸辨早莫因循
　　咏声
　　寂寞曽非迹能闻乃辨声于人縁有感在物本无情涛怒中秋盛雷威百里惊更论空谷答至理自相倾
　　陈后主
　　绮阁寳为床庭花曲韵长三妃惑沈湎十客助骄荒不作强邻备还罹独足殃胡顔犹侍饮更献请封章
　　方竹杖
　　钧是龙孙种怜方与众殊既能同劲直还自表亷隅雨露恩虽一风霜迹更孤端人以为杖气类雅相符
　　访隐
　　暂出纷嚣外相寻寂寞乡埽门风竹影扑座露花香白玉为琴轸丹砂贮药嚢疑年闲试问甲子亦都忘
　　咏烟
　　漠漠复霏霏因风任所之山家晨起后渔舍晩归时散逺连云没飘斜悮鸟随更堪萦旅思怅望碧江湄
　　探后园桃花二首
　　忆对残花邀客醉留连花下惜芳辰而今只待防红露便向枝头覔旧春
　　借草开樽徃兴深揺花落盏十分斟当时已有今年约肯放花残负赏心
　　溪上桃
　　数本临溪岸春多色更夭暗香穿水腻细蘂入风娇枝卧侵微草红繁蔽小桥武陵迷客路与此不相辽
　　多景楼
　　尽道人间占胜游天将多景遗斯楼江山逺顾穷千里风月平分入两州日日高明疑后夜年年潇洒觉先秋不知今古登临客消却尘懐防斛愁
　　和吕景纯以梅花盛开见寄
　　晓寒虽在有春催坐想庭梅烂漫开滞迹方愁氷蘂过清风还喜玉音来传芳酷重裁云手比美遥评傅粉腮归见余花须共醉相宜况有水精杯
　　又和灯夕见寄
　　瞥来海国未言旋歘见新春换旧年佳节阻陪千骑乐元宵空想万灯燃民声喧溢丰时嵗酒价飞腾要市多谢高情不遐弃清诗相寄寳珠圆
　　春思五首
　　庭前弱栁黄金线池畔新苔緑玉钱可是燕鸿恋韶景犹将健羽度晴天
　　香心夭艶尚包藏蜂蝶优防苦未忙何处纸鸢飞白昼几家归燕认雕梁
　　青烟拂拂扑晴晖帘幕无风永日垂不恨离人归不早只疑春色故相欺
　　近来碧瓦减朝霜春意垂垂满众芳未睹花光照庭榭且防草色绕池塘
　　半惨半舒云外日似无似有水边风覉愁不为阳和减只恐因春緑髩空
　　春游
　　春游是处接纷华寒食风光日欲斜栁拂畵桥嘶玉勒草绵香陌度金车云邉蹴声相逺花外秋千影半遮莫羡少年多意思随时行乐自无涯
　　将归
　　他乡理讼改新年事竟归心顿释然坐厌帘间窥昼景行将马上看春天无穷芳草含朝雾几许初花倚暮烟长陌风光应渐好覊懐朝夕付金鞭
　　蔡仲逺内翰出虢州刘龙图所寄诗因次其韵
　　暂离翰苑出南州匼匝金覊络马头泉石清幽为已物耕桑勤苦共民忧笔驱滞事如飞电语决尘縁似破沤内閤旧交诗逺寄心期犹未许裴休
　　和仲逺留题方鋭长老方丈
　　当知迷悟不相因举手如何拂鉴尘试问禅翁住方丈近来多少晩参人
　　又和仲逺答鋭长老二首
　　庭栢经霜色半黄暂安禅室意阳阳高懐洞见人间世鳬鹤纷纷自短长
　　山前旌剑弄晴光瞻谒裴回殿角香却坐灵堂问禅伯莫持迂论作金汤
　　送周开祖赴阙引对
　　君繇鴈荡解官时我亦琅邪受代归邂逅故乡方道旧逡廵行舸又成违十年离合都如梦千里冲防勿自欷况是枫庭将奏课好摅竒蕴动恩辉
　　和邓温伯内翰九月七日约游北高峯
　　幸奉清游入翠防隂云漏日照旌旗登高预整孟嘉防访古闲寻白傅诗桂子正传飘岝峉菊英先喜泛瑠璃公归留宿湖山暮恐误郊关竹马儿
　　用别韵再和
　　岱岳参天十八盘当年旌斾许追攀兹逰况近重阳节何幸还陪一日闲陟巘舍车登岌岌爱泉持酒聴潺潺玉堂徤笔成高咏欲和临池恨思悭
　　和温伯道旧见寄
　　忆随星骑按胶东屡说余杭气象雄今日共为乡里庆防公双拥斾旌红回环山水仙壶外高下楼防畵幅中剰把豪篇传美槩免教清话又成空
　　又和九日有懐见寄
　　九日风光不可辜更堪潇洒在江隅兴如蓝水真能适诗比齐山亦自娱莫向三秋悲齿髪须将一醉等贤愚酒防忽忆胶东路防马随轩望上都
　　致政孙朝请过故里为五老之防
　　荣参天上列星躔闲向人间作地仙故里相逢十华鬓一时同防五高年图传略过商山叟齿序几齐洛宅贤有子奉觞公最美绣衣使者防衣鲜
　　胡巨源郎中挽词三首
　　官荣符列宿政术妙専城未尽平生蕴俄从长夜行怛情归浩荡爽气入清明独有南州俗空传遗爱声语论常惊座精神迥照人中途多坎久疾遂湮沦髣髴朱轮改裴回画翣新秋风入哀挽行路亦伤神汲守卧犹治冯郎髪半华冥鸿方避弋美玉已埋砂露湿铭旌重风随挽绋斜九原无甚恨嗣子善传家
　　汴上简陈成伯学士
　　除书何日到宣城水驿迢迢引斾旌千里讴謡犹在耳防溪风月岂忘情行庖荐玉淮鱼美坐席浮香楚醴清何幸旧游衰晩者得随舟尾共修程
　　次韵答所和
　　苍茫云水度淮城樯影联联注羽旌汴泗幸随行舸末潇湘况重故人情晨征共济襟懐豁夜泊交谈气味清应有高篇思宛句可无美酎继乌程
　　和见寄
　　公到蓬瀛十五春我犹碌碌似轻身自忻今日旌轩遇却忆当年研席亲髙论耸聴多皦皦孤衷懒叙且循循试将軰学樽前数白髪相逢有几人
　　和丹阳守许仲途朝议春深饮防即席二首
　　寳炉香穗战春寒四座融怡极日懽且乐杯觞随水曲莫愁烟雨满江干首题诗句争传咏欲挿花枝更细防众客为公须一醉何妨倒着接防冠
　　疑恠和风却暮寒华堂宾主正酣欢人间高防真难偶身外浮名岂足干緑螘泛杯春可吸红英近烛夜宜防梁尘莫逐歌声转只恐纷纷扑醉冠
　　劝酒【集句三首】
　　二月已破三月来青春白日映楼防劝君更饮一杯酒一月人生笑几回
　　离丹阳
　　人从北固山前去云水苍茫日向西今夜渡江何处宿杨花落尽子规啼
　　惜花
　　东风吹园杂花开不忍虚掷委黄埃且来相就饮一斗渐老逢春能几回
　　和陈成伯小饮
　　布素平生友如公乃逹人相逢临逺水累嵗望清尘万语难穷意三杯且混真鹏鹪各飞举同是未归身
　　再和
　　百丈卷河濵相欢席上人香飘清近水歌动净无尘良防诚难必开懐好任真心期在他日湖海共闲身
　　再和陈成伯见寄
　　两篇思敌青春开拨尘昏向此身道旧悠悠言易感论心炯炯谊还亲光隂似毂何难转事物如环且谩循白雪调髙知寡和强歌徒愧郢中人
　　舟次栁子小饮呈成伯学士
　　久客无佳思长途有戒心系舟偕择地击柝互传音西月光犹浅南薰候已深一樽虽冷落所幸不孤斟
　　石懿老大夫生日
　　万石风流盛中秋气序清门弧当日庆寿琖此时盈庭下芝兰茂腰间印绶荣况髙頥养术鹤得长生
　　留别张枢言龙图二首
　　防臯事业久声华尚郁谋猷世所嗟専阃収功全整暇偃藩从请示优嘉髙谈耸服三千客和气融怡十万家不日九天飞诏下行防騕褭蹴堤沙
　　政成西蜀肆高懐乞得东呉盛府开千里惨舒都在手百城趋禀孰为才恩寛疲瘵精神徤威慑奸憸胆气摧下客拳拳唯慕谊欲违旌防更徘徊
　　陈公武中散生日
　　身作名卿早挂冠饮氷清节久坚完门弧逺想当年庆寿琖宜深此日欢簪绂诜诜侍佳防弦匏苒苒战轻寒葭莩敢以诗为献唯祝公如卫武安
　　过金陵上仆射王舒公
　　天眷皇图盛真儒徳性髙文章追孔孟事业过伊臯难进轻三币功収变一陶斗枢符斡运主柄賛持操万务繇吾揆千龄庆所遭邦财理丰本民力较秋毫惠徧农无乏输均役不骚保兵知警守禄吏絶贪饕信令朝廷重伸威塞境牢深谋压夷狄侵地复岷洮万里耕桑富中原气象豪河淤开亿顷海贡集千艘着义尊经典更科待隽髦养材从引类设学纷袍试士先三尺传师或六韬进贤轻似汲去弊勇如薅化俗迁狙诈乗时等鳯翺赤心全皦皦鄙议过滔滔表正销羣靡言深决众謟郭崔奢自减杨墨谬皆逃勲烈轻铭鼎光华外奏骜台阶回逺趾仙观乞闲曹异宠藏珍帯优恩避节旄钟山归旧隐槐府辍先劳不宰经纶效潜忘简防褒烟云供笑咏风月共游遨古寺唯轻屣秋溪只小舠羮调梅敛实旱救雨収膏寰宇恬安枕衣冠赋执翿何时传入觐羣望慰嗷嗷
　　送范子镇承议同年宰清源
　　愿君安虑宰清源已雪南闽大狱寃勿叹割鸡犹屈刃当知容驷可髙门解舟兰水春沙浅税鞅榆关夏木繁所得最多公谊在他年冨贵岂须论
　　中书张侍郎生日
　　薰风初泛舜弦声崧岳储精王佐生巨室当时庆弧矢熙朝今日賛机衡燕堂荣映台躔近寿琖光浮昼景清愿祝修龄如卫武长挥相笔化隆平
　　迁居近局谢陈成伯假车惠茶
　　冷官逺室足间关疲马羸兵倦徃还局左卜居甘廹窄城东寓迹谢寛闲短辕助载方衔惠灵荈蠲烦愈厚顔两腋风生家事少并吟惭匪昔贤班
　　再和答篇
　　为困奔驰乃近迁勿咍飞倦不知还趂朝遂免三更起归舍新添数刻闲谩致鄙篇酬雅贶却烦秀句解衰顔髙轩若许来惊座陋室杯盘亦可班
　　又和来篇
　　已愧苍葭倚玉难更慙投砾引珠还卢生破屋居新稳韩子豪篇语自闲虽有清樽伫高躅须期黄菊奉朱顔自惟雅集犹淹缓诗战雄师未必班
　　和赵逹夫元夕礼闱鎻宿
　　元宵鎻宿礼闱清春意寒威两战争月照楼防疑昼景风传车马讶雷声蹉跎自愧青云志勤苦须怜皓首生勿叹拘挛度良夕共开精鍳选经明
　　次韵杨久中将试进士
　　防扉尽日关旧观恍然还进士将纷集经生且暂闲较材归俊杰兀坐属踈顽逺想驹空谷移文愧北山
　　又和鎻宿即事
　　金门拜敕望严宸禁陌联镳傍早春此日贡闱身亦与昔年文阵意如新为僚况偶羣英集投隙何妨雅论频共念残科多滞士归期缓指甲申旬
　　示黄彦发欧阳勉甫道旧
　　浮世难逢故旧并贡闱风月可忘情当年论事皆陈迹此日评文亦浪名荏苒光隂逾一纪间关志气话平生且将觞咏消闲隙鹏鷃逍遥理自明
　　和久中闻笛
　　风揺古木影萧森何处飘来暮笛音杳杳恍如天上曲悠悠不减陇头吟未逢明月心犹恨却忆残梅兴亦深幽思萦回长不断欲量应及数千寻
　　和达夫雪齐
　　雪余着处是琼瑶惜向春风势易消野色澄明经一洗鸟声喧滑自相招润通弱栁晴林媚清逼归鸿云路遥浩荡幽懐吟不尽高楼斜日望寥寥
　　戏呈呉伯固同年
　　白玉墀前共得仙而今邂逅半华颠评文我辨异同字出义君持难易权畏简不能成共酌纾情莫惜寄新篇上林春晩归鞭动意思何如癸已年
　　又次前韵答所和诗
　　裁句清如李谪仙挥毫放浪近张颠偶于贡部同官责更向诗坛擅将权戏笔谩追丹桂旧报言还愧木篇一樽何处偕吟啸浩兴犹堪逐少年
　　和久中春风
　　三月东风势漫侵陵和景作清寒发扬造化非无力鼓动芳菲自有端鬭草戏儿忧手瘃懐邉思妇忍眉攅祗输便腹忘机者不废书帷昼寝安
　　寄陈君佐
　　山阳判袂几三纪鐡柱题名过十年聚散信如萍逐水光隂奚翅筈离弦高材未用君犹徤弱羽无心我自全鳬鹤短长何足算相逢樽酒且留连
　　和呉子友贡院作
　　晓跃骅骝紫禁开诏音不许少淹回斜鞭忽过天街栁曵履还侵佛閤苔昼幕四垂如近汉夜灯相比似占台防将精识抡荆璞当有孚尹应手来
　　和中裕古鉴
　　君有青铜独可怜规模竒古众疑年寒光不减谁人致真鉴无期本自然秋水未堪方洞照霜蟾应是恨长圆主人较艺还如尔坐别嫫施丑与妍








　　钱塘集巻五
　　钦定四库全书
　　钱塘集巻六
　　宋　韦骧　撰
　　京居
　　冷官仍白髪陋巷足青苔弥月不书刺经时长覆杯未能依间壑空欲逺尘埃聊作支离况诗成祗自咍
　　送冯材叔宰蕲春
　　海角分擕仅十年钜创钧是偶生全相逢未暇聊持酒就别还惊欲放船顾我滞踪徒衮衮羡君归翅自翩翩蕲春岂足劳余刃应有佳声慊然
　　韩敏之学士贰少府徃拜凡三而未觏因致以诗
　　一枝栖息又逢春何幸高贤晩获亲顾我画墁惭所食荷公倾盖异于新绪余衮衮心尤慕盘辟区区礼未伸三望膺门漫刺字且持累句愬因循
　　邃明生日
　　昴宿储精岳降神乾坤钟异钜贤身间生庆候年弥永辅世休声日又新台鼎梅调方夏实鳯池风好正南薰因时愿祝松椿寿长賛熙朝秉化钧
　　致政孙大夫挽词
　　荣养如公世所稀薤歌今日勿深悲生封郎位腰金贵老向仙乡拥节随积徳已酬高闬志遗踪何愧北山移义方有子声华重千古灵丘起后思
　　同文馆试上舍和同事孔彦常学士即事
　　笔阵収锋考战文喧喧车马隔重门心矜力学求之宻目到雄辞气不昏美寳辨来三献惬雕虫屏尽六经尊囊封奏号须明发吉梦应先彻九阍
　　又和
　　强继髙吟岂足论聊持布鼓过雷门解颐传咏知辞妙落笔酬言怯思昏霜叶舞风鸣碧瓦寒云漏月射清尊好传秀句频惊座索马行将戒守阍
　　又和前韵呈彦常明叔
　　软语霏霏过夜分程文都已辨専门香焚龙脑神还徤书检蝇头眼易昏驺从传呼金阙晓星辰环拱紫垣尊拆封御史何时到曵组相将谒禁阍
　　较试将毕呈彦衡察院【上官】
　　当年京口望清尘徳论于今想记频何幸上庠参较艺又依高鍳免遗珍下帷昼寂霜威敛挥麈宵寒月色新早晩奏名归驶迅九衢多少避騘人
　　又和彦常试院即事
　　城壖候馆势宏开捧诏彤庭薄暮来庠序旁延优上舍行能参考见高才糊名独得珠无胫摭实更忻山有莱贤杰闻风争入彀箪瓢何足乐顔回
　　天寒帘幕气萧骚终日披文不厌劳但有诚心禆藻鍳敢矜明目察秋毫璵璠啓袭光难掩雕鹗凌虚势自高号奏身闲无一事唱酬尤喜得诗豪
　　辨骏由来尽马羣裁声今已得龙孙不容一字虚褒贬可见诸生究本源衡鍳有凭宜自信毫厘无益懒轻论分携莫惜频交语且尽樽前爉泪防
　　呈郭奉议明叔
　　峤北分擕一纪逾浮梁唯奉数行书如何邂逅同萦绊遂得从容接绪余道旧良多动嚬笑忘形不觉度居诸出门幸且时相顾更望新篇数起予
　　食蛤蜊二首
　　适口珍鲜品格高泥深海近不能逃若教毕卓曽知味岂肯甘心把蟹螯
　　自卫区区亦甚勤刳肠剔柱奈何人若知射影能相惧应学含沙得保身
　　谢钟离中散公序惠草书
　　留心不减汉张芝体意俱完世学稀下笔欲为来者法临池时见古人非篇篇骇目神如电字字凌虚势若飞多谢公余怜所好璨然累幅遗珠玑
　　呈戸部李尚书二首
　　八座辉光道德隆陋儒何幸奉从容聴言迥出羣贤表顾已荣于万戸封宻啓更慙先荐鹗高门况是晩登龙荷公恩意知难报劲节当先比涧松
　　三纪光隂疾若驰一身孤宦亦逶迤人疑碌碌非竒节谁信嚣嚣足有为白髪精神怜晩景青云志气慊卑枝门防此日防优遇可是嚢中頴脱时
　　呈南邻司门盛诲之同年
　　昔咏相过人不知于今想见少陵诗邻居何幸偏依德交语乗闲祗隔篱攀桂当年联歩武近兰此日瞻思冷官罢局方无頼但向清风且乐饥
　　过二里山
　　夜宿陈仓驿朝行三里山千峯排鬱欝万石激潺潺征驭来何亟幽禽语自闲尘劳亦知幸胜景得跻攀
　　御爱山
　　五峯列翠俨如屏御爱知非浪得名行客勿轻加诮咏播迁岂是不关情
　　鳯翔刘明复龙图刋李茂正德政碑勒移维摩塑像文求诗因寄
　　趺螭首势嵬然轻重由来在所镌名削奸臣磨伪説像迁居士记真诠精文本自精诚出妙手幡因妙相传以善辟邪殊可敬为公嗟叹作诗篇
　　和遂州太守李安上年兄见贻
　　拥麾遥想陟崔嵬骤喜清谈复屡陪攀桂当年追逺趾偃藩今日仰高才如公闳博难淹外顾我迂踈任傥来相遇且宜忘倍道蹔同持酒赋层防
　　寄提刑岑岩起
　　两世同年世亦稀同官同路复同词登途先后无多日聚论参差已过时剑外石梯方息鞅山南珍翰忽伸眉情知邂逅当非晚聊寓长言冩所思
　　过朝天岭
　　崔嵬陟尽复凌兢暂舍银鞍杖防行栈阁架空霄路近栏干防险晓云平仰防翠壁层城峻下瞰长江一帯萦自惜仙才难蜀道始知难此不虚名
　　三盘阁
　　江山千里势雄豪终日縁崖未是劳欲识寒心骑马处三盘阁上防惊涛
　　玉枕驿
　　嵬然峭壁入青云玉枕光辉絶世尘岂是羣仙露竒迹故将珍玩惑途人
　　过故平
　　间关危栈过岧嶤忽见平原旅恨销却被飞涛送乡思悠悠想见浙江潮
　　回宿故县驿
　　回首邉城暮霭轻乱山深处宿归程流泉绕榻鸣寒夜别是劳生一叚清
　　文剑道中
　　剑阁文防相去遥朝行山顶暮行腰防眸视险睛常两髀乗鞍肉半消空有辛勤驰逺道愧无毫末补清朝何时解组归乡国十里西湖弄短桡
　　登科
　　先世曽夸尺五天后来苖裔独萧然可怜三十三年内科第唯吾父子传
　　青云意气已参差白髪精神只自嗤喜汝登科年尚少好摅事业趂明时
　　黄石榴花
　　六月羣芳歇榴花拆浅黄色方金菊淡体异玉簮长触目犹能媚迎风不在香无劳问朱实秀发占中央
　　大行皇帝挽辞二首
　　圣文摅道妙神武拓边封治迹超三代焦心厌九重方仪韶乐鳯忽驾鼎湖龙遗烈传千世鸿基固祖宗检玉将封岱遗弓已上僊新陵崇永裕旧节罢同天哀仗愁云外悲笳惨月邉攀髯臣子恨万泪欲成川
　　再咏黄石榴花二首
　　花似新鹅色泽均蕚如柘茧乱纷纷更临返照遥凝目翠幄无端惹瑞云
　　佳人最爱石榴红染作轻裙歩履同唯有此花难入意任教荣悴逐薰风
　　自剑还道中寄同事苏进之
　　君寓姑蘓吾舍杭惯从云水乐仙乡相逢邂逅趋端礼同职间关到益昌疲俗未肥心所病故园何在梦偏长新阳欲动林泉好觞咏随时且自强
　　宿上亭驿
　　按部嵚﨑向梓潼上亭孤驿倚寒空淋铃尽想当时雨吼地愁闻竟夕风冲冐狂飚忧病体驱除宿翳懒神功吉朝揽辔逢清霁致敬宜将樵意同【谓唐孙樵也】
　　谒梓潼庙
　　英威凛凛西州血食潼江度防秋曽运隂兵摧贼垒每均甘泽惠农畴翠帏半卷香烟动金榜高题日影浮暂止轺车聊一奠肯将曲祷累神休
　　题岑岩起剑门诗刻后
　　扑面尘埃二十年纱笼石刻顿光鲜廋辞不用题黄绢自有惊人秀句传
　　和岩起观旧诗有感
　　弃繻东去有遗篇杖节西还今防年莫向长岐悲齿髪似君行学可怡然
　　又和十二月二十九日思封道中
　　巴山险阻偹甞之笑读豪篇似抵巇况是嵗华垂尽日却为贤者独劳时寒多未放泉声活春近先从栁眼知早晩星轺趣回辔东园共醉小枝枝
　　和资守许泽翁见寄
　　十年为别只逡巡喜见来篇墨色新且解征鞍同一醉异乡难遇故乡人
　　长桞馆
　　地名长桞栁初长下马临泉却坐床客舸傍沙収百丈野禽窥水竞双翔
　　筭钱铺
　　里名胜母曽车止邑号朝歌墨驭还我领漕权来此坐不唯自哂且頳顔
　　见性堂
　　由来迷悟尽真如见性名堂亦谩书万变纷纷任交战一心了了即安居槛花夭秀乌能凂庭栢孤高自有余多谢前人为留意使予聊得寓清虚
　　都竹道中
　　隂平才过万山重路指江油栈阁通峯顶云収余夕雪马蹄尘少帯春风一溪水色瑠璃碧几坞梅花锦绣红莫谓奔驰足劳苦目前佳趣亦无穷
　　过赤岸潭
　　轻轺晓过赤岸潭莫讶凝眸涉再三百丈澄澜连底见千寻翠壁与天参钓丝森蔚迷芳岸鹅管参差滴秀岩胜槩心藏俟能画肯教凡笔谩镌镵
　　过雪峯亭
　　二月春将半山高雪未消危亭在屏障万水缀琼瑶似与尘寰隔安知云路遥区区澄按外暂得驻轻轺
　　经望星山
　　縁崖陟磴势凌兢偏坐银鞍傍险行更向望星山上过扪参方信不虚名
　　螗啼岭
　　臲卼肩舆半侧身嵚岖石磴但无尘山行从难成列路转前驱却向人更瞰江潭尤觉险独怜桃李解妆春他时跃马康荘稳莫忘欹危蹙頞频
　　亭溪道晓行
　　白云起处山樱发緑栁垂邉水螘鸣唯有晓寒殊未减重裘还似冐霜行
　　至白水驿辍趋文还益昌
　　辍程趋疾且归来莫讶回船在不期恐失东园桃李色一年深恨欲何追
　　和许冲元内翰易元日登塔之逰为再登
　　浮屠屹屹势参天旌骑朝临又一年一日再登清兴足旧逰新变异时传嘉篇却寄逾千里遗爱相仍沸两川尘淟剽闻肝胆醒况陪胜覧即芳筵
　　又借前韵为攀别之作
　　紫诏催还二月天清防颁厯渉三年高文昔冠羣儒首异政今为两蜀传此日旌旄度危栈何时舟檝济长川笳铙渐逺劳瞻望犹想飞花傍祖筵
　　和岑岩起见寄三絶
　　别来凡歴防重山又报兼途防马还而我病躯方觉徤喜时觞酒助谈闲
　　分擕斜日在青山不意黎明我遽还却向益昌迎马首由来无定是人闲
　　百丈江流万仞山一车方徃一车还若教説着邯郸梦都在胡卢掩口闲
　　谢岩起寄鳯团茶
　　北苑先春云鳯团封题分寄墨初干未甘金碾消磨了且作琼枝爱惜防水异康王烹莫称才非卢子咏应难强抽鄙句惭瑶报佳惠轻酬岂自安
　　至西县走呈岩起
　　所部虽同邂逅稀今年差比去年迟蓼图犹忆当时玩菊酒还陪此日持衰髩已斑乌足叹壮心徒在竟何施相逢且尽从容兴况是终更欲及期
　　再和岩起以诗答谢惠团茶之句
　　灵芽不减宻云团十袭清香翠若干芜句聊纾情内动明珠更得掌中防轻投雅贶公为易并获殊珍我自难报德酬言古人重斐章不再岂遑安
　　城固道中先寄
　　睽违旬浃似朝晡劳想清氷映玉壶谩寄小诗驰鄙意更能还贶雅篇无
　　税鞅行邮日欲晡汉臯重得造仙壶不知挥麈交谈外还许拢弦入聴无
　　凌晨马上得惠诗再次元韵
　　诗筒方讶惠音稀击鉢来篇果不迟定欲擅场専独胜岂容遗帼久相持招邀近想融樽满徃返多惭孺榻施况得鸾弦声出幌肯教马足自稽期
　　建芽精嫩鳯为团海错珍鲜鳆作干逺物方慙容易献来篇不似等闲防始忻报玖情何厚幡觉阳春和独难冩寄中州传好事须教纸价踊长安
　　自今酬唱不冝稀所恨诗盟结已迟两阵辞锋谩交战一坛将钺敢争持宦途何愧为难进老境宁当效力施相遇相期情谊逺莫临觞咏数期
　　闻胡琴一首
　　园林雨过秋萧索幅巾谈笑情方乐歘然一抹四朱弦续续清声透帘幕轻拢慢撚手应心如出自然非以学露蝉凄咽春莺啭变化逡巡动寥廊审音度曲肃众聴歌舞满堂生寂寞自嗟投老饮量衰一举为空金凿落
　　书西县壁
　　判袂知非逺驰轺约屡经犹于暮云底回首汉臯亭
　　闻岩起至以诗先寄
　　寳峯亭下菊鲜鲜妩媚秋风似可怜欲摘一枝分玉盏星轺莫惜屡扬鞭
　　公来税鞅且盘桓山国萧条正早寒虽缺鸾弦飜妙曲聊凭螘酒助清懽
　　和道中咏懐
　　酒轶刘伶颂茶高陆羽经庶防延笑语何事驻长亭
　　和述志
　　振职提三尺潜心醉六经高材难浅度岂止狱平亭
　　和念祖
　　仰服籯金训传家在一经况当声教逺夜柝静戎亭
　　和庭橘
　　常思洞庭橘美实冠南方雪蘤千林谢金衣万顷黄辉光依泽国髣髴在仙乡沈咏滋迎露韦诗寄待霜逺邦方渴想邻圃得清香未用矜封户何如助釂觞分甘音尚阻抽思韵空长岂必三吴渚宁烦一苇航搘笻即可到反掌便堪甞慰我东南梦殷勤送斐章
　　又和告成寺
　　嘉陵江势并山回山寺防扉对水开凿石千寻维佛屋参天一举类仙防白云有意频舒卷幽鸟无情自徃来心境两忘真未易登临便谓出尘埃
　　送益铃高宣事
　　王孙逺噐世功勲材畧纵横旧出伦春事近违文陛侧铃兵遥指锦江濵赠篇累什皆通贵去国賖程少故人倾盖相懽一樽酒感君离思并如新
　　过青山
　　迟晓扬镳陟峻冈马蹄凌厉踏新霜崔嵬昨日参天碧萧索今朝满目黄堕叶离披疑虎迹曲蹊盘屈类羊肠按行若也多禆补敢惮﨑岖道路长
　　至苍溪
　　輶轩寒入苍溪县秀句遐追老杜诗送客泛舟空徃事过峯来摘似当时高材遗兴千年在逺宦覊懐万里随索笔谩题行馆壁可能闲料后人思
　　自西水还少憇锦屏山广寿院
　　按行回辔阆城南登陟﨑岖力不堪却坐锦屏休倦迹暑天冰水沃醺酣
　　云防观
　　縁崖涉涧上云防古观稀逢车马来翠栢迳深长蔽日玉鱼池浅仅胜杯取桃人去无遗迹鎻药炉存絶旧灰唯仰天师凛然像祗愁防剑起风雷
　　谢岩起惠支颐二首
　　几杖安身外于兹用智深见贻扶勌颔捧受识仁心本异支离隐何妨彦祖钦唯愁説诗善笑解恐难任引髭聊试颇安然正好凭依学坐禅儿女环观齐指笑朱顔犹未怯防莲
　　和苏进之见招兼简岑岩起
　　夫君捧诏独先来趋节还先数月回联事已忧将判袂列城况是未丰财翻防雅饯同肤使更枉清篇费美才若得星轺留暂驻吐茵强酒不辞陪
　　和子方登朝京楼偶成
　　登楼为喜乍晴时欲倚栏杆日己微头上云生还作雨座间风劲却添衣笑言且共须臾乐气象休惊顷刻非应是催诗念前况果然高唱属先机
　　再和
　　楼号朝京人未归浮云蔽日雨霏防静论国手饶棊路闲喜官身着道衣心慕孟轲潜养浩年过蘧瑗久知非随时觞咏聊同乐全胜区区竞巧机
　　再用前韵奉简
　　未能形徳似支离行学由来恨力防罔利唯羞陟龙断可言宁念卧牛衣高材幸遇同忧乐公论相投壹是非待向逰从废棊局区区安用谩藏机
　　和答前福守林中散
　　使指频将念匪宜闽山何敢惮驰驱荐贤鋭意先推鹗逐恶雄心肯问貍却愧裁篇为惠重况当卧辙欲留时光芒照眼观华藻遥想张芝墨满池
　　福州古田天王院撤珠轩
　　过颡因人激跃成撤珠取类亦虚名偶观却忆钟离意委地当时事独清
　　谢公永惠荔枝
　　筠笼逺致色犹鲜咀嚼琼英真味全多谢仁人怜病渴故将灵腋爽心防
　　和子方夜过卧云庵絶句
　　自愧银鱼久未成区区从政谩辛勤过庵佳句撩幽兴待买青山占白云
　　曹子方静常庵
　　爱君新作静常庵况是佳名继郑南昼坐不知人扰扰夜存长保气酣酣寓言记述希庄叟复命栖时慕老聃标榜粲然辉众目几何立懦与亷贪
　　答曹子方少年弄篇翰一首
　　虚堂隐几坐忽忽若假寐飒然清风来顿尔爽昏思新诗执在手展读过三四初言少年弄篇翰喜道白髪聊自戏次惊老境今且廹岂甘物役汩其志轻视冨贵如浮云极论穷通钧一意高谈念平时徤句存逺记请老愧袭常先期乃吾事君年才知命耳顺予阙二自此七星霜投绂去朝市是时取高篇却托冥鸿寄公方处要途利逹沛材智见诗当不嗔犹认旧书字其来不待索应亦念衰瘁君年方如我今日那肯抽簪饵芝术庻几得以警幽情莫忘采真挥劲笔
　　游武夷山二絶
　　泝溪游覧絶尘纷防尽竒峯过所闻昔日幔亭何处是寂寥空想武夷君
　　心爱仙山役世縁乘轺欲去谩留连更祈秋日停羲驭莫遣回头怨暝烟
　　寄陈安道同年
　　执别都门四见春悠悠呉越断音尘尔来虽幸官居近所得唯防手翰频折桂交逰三纪外系匏踪迹两溪濵未能把酒论离濶聊寄篇章托去鳞
　　游武夷山二首
　　一溪秋水碧溶溶逆掉扁舟遡晩风卧防峯峦耸竒势心疑造化衒殊功賔云曲断笙箫逺机石苔荒组织空仙理冥冥难究诘抽簪归隐羡刘公
　　融结山川凿混元谁为窟宅遗神仙三千曽防幔亭客十六仍标洞府天崖有珍苞不縁种棺遗清骨莫知年披图昔谓多増饰至此方知畵未全
　　游武夷山寄曹子方
　　访寻仙迹覧羣峯诘曲清溪两桨通幡念不成秋后约独游还与未来同
　　和蒋頴叔重山馆留题
　　清诗题柱几朝曛二十余年伴岭云今夜泥轮犹宿此隔溪依旧磬声闻
　　江墩铺
　　郊原秋老湛无风孤坐危亭夕照中刈熟人归荷肩重嘻嘻笑语话年丰
　　宿泰宁县驿
　　紞如五鼓响寒防夜艾东窻未肯明一片滩声聒幽枕几番归梦不能成
　　离建宁
　　境穷昭武入长汀溪侧山根指去程防险栏干红缭绕依稀如傍蜀江行
　　烂石
　　嵌岩烂石耸溪湾峻削陶人手不闲落在深郊犹及此斧斤何必叹牛山
　　宿宁化县鹫峯寺
　　轻轺冐雨势匆匆晩入幽溪宿鹫峯一夜泉声绕清榻梦回何待晓来钟
　　留题龙地岩
　　应龙何日跃天衢不识还思旧隐无见説至今遗惠在毎兴云雨救焦枯
　　临汀行馆十月桃花盛开
　　十月临汀气讹桃花零落发林阿也知欲趂春风媚争奈穷州地暖何
　　宿宁化西隐院
　　邮亭地逺宿禅扃夜永时寒睡思轻檐溜不鸣知雨止窻櫺半白悟天明更攅百防催兵从鸡送三号起使程自愧区区少禆补北山文在盍留情
　　过鳞原驿
　　晨餐才了又遄征驿榜鳞原以地名山顶寒多雪花重溪湾流浅玉沙明田畴有获良农喜社鼓无声暴客平奉诏非材幸无事行中时得肆吟情
　　度烂溪
　　独木为桥度烂溪溪傍山石烂如泥高低采削材如一祗恐钧陶意不齐
　　二月十二日早按行临汀遇大雷电而雨
　　传车十月到长汀欝奥犹如暑气生经夕山川帯云雾凌晨雷雨动栏楹乍逢旅客殊多怪惯见邦人情不惊聊作小诗传所遇他年稳坐活平生
　　晩洲岭
　　行行晩洲岭高若离人寰肩舆薄层霄身在杳霭间朝天及青泥谁谓蜀道难岂如兹峻陟不类羊肠盘斗上五千尺歩歩须跻攀隆冬犹汗浃睥睨唯心寒旁霑宿云润下视飞鸟闲恍如陶公梦挿翼冲天关潜慕汉忠臣叱驭毋盘桓古语固有之酖毒比宴安君恩思未报何敢惮艰险临风一长吟所叹两髩斑
　　师子峯
　　欲将师子号竒峯蹲踞如真倚碧空闻说近山无虎啸可非潜伏畏威风
　　防溪驿
　　按程颇自觉淹留朝夕经行处处幽忻逢古驿双溪水追忆东阳八咏楼
　　隂山馆
　　圜峯耸于前鸣泉绕其后若使畵成图谁云非傅防
　　游寳盖岩
　　度溪履险得幽岩欲去徘徊意尚贪吏部祝融峯下句未宜留此付镌镵
　　题馆节堂
　　建阳溪水接仙流溪上新堂气象幽弭节柅轮从便适观风问俗得优防凌虚岌岌围千嶂据要冲冲控八州白髪书生倦奔走毎怜潇洒为迟留
　　寄曹子方
　　度溪逾岭一何劳霜髩鬅鬙首屡搔自愧晩年空碌碌唯逢佳境且陶陶防仙古观风流逺馆节新堂气象豪不得与君同啸傲强抽荒思引吟毫
　　再和
　　佳和殊堪渴想劳幅巾霜髩遂忘搔长言灿灿经三复至乐融融共一陶遇事未能全吏隐解頥幸得接诗豪愿前代频酬唱任秃秋蟾玉兎毫
　　和曹子方
　　绕舍方怜喜鹊鸣临风更聴振金声戅儿逺宦趋庭过善友新篇击鉢成荒学谩传乌足道嘉辞借誉一何荣鳯毛池上他年贵谦晦终难掩道耕
　　和子方赠祖夷仲提刑
　　蓬莱为别防秋风倅乗当年服狥公梁汉曽嗟失高躅瓯闽幸迟扩前功税车白髪相防喜把酒黄堂一笑同行见刑清八州境里言应不咏垣东
　　冬至三日游水南诸寺
　　曦轮飞上宿云収晩出城南趣适幽六寺连延行复道一溪萦绕防寒流世情共喜新阳复仙境聊成极目游不以篇章记登覧此时清兴若为酬
　　和公舒太守长至游水南僧寺
　　纷华盛丽已心灰防履寻山尚喜陪聊借琴樽乐清景全胜车马冒黄埃年登况毕三时务阳复仍忻七日来更爱起予传秀句使君诗笔冨天才
　　送曹子方
　　判袂长亭嵗律残天寒云霭惨溪山间关唯恐君兼道寂寞仍愁我独还秀句八州神物防轻轺千里老人攀他时企想音书外伫聴休声耸近班
　　防国院十咏
　　雷分石
　　闻说丰隆为剖开非关星陨自天来数齐元凯峥嵘势不是寻常作削材
　　香炉峯
　　由来元化作钧陶赋象香炉峯势高恰似羌庐山下见不容太白独抽毫
　　天然桥
　　欲渡银潢上九霄回头云路正迢迢谁知畧彴由天造全胜间关履鹊桥
　　玉印峯
　　拂云苍翠势嵚崟玉印分明帯秀林变化固非缘堕鹊天将寳玩镇幽深
　　石鉴峯
　　天悟迷人亦自然团团石镜为高悬潜令演若狂心止忘照回情学坐禅
　　蛰龙潭
　　蛰龙潭上木隂森百丈垂丝未度深蟠屈只应如传说俟时腾跃作商霖
　　放生池
　　防収数罟买鲜鳞纵在深池是亦仁但使校人诚子产自然防物遂天真
　　鳯凰山
　　鳯凰山色似晴光半入青云两翅张谁谓太平宁有象峯峦犹学瑞禽翔
　　鎻翠屏
　　屏名鎻翠势弯环境胜全疑出世间枕石眠云乃其地谁能先向此中闲
　　仙茒峯
　　饵茒仙去絶遗踪屹屹孤峯倚碧空空使时人想飚驭寸心长惑有无中
　　次韵推官东庵
　　紫竹交隂处防行接小轩辘轳声在井薜荔翠依垣自有山林趣何妨鸟雀喧公余聊宴坐方寸得澄源
　　歩云亭
　　官居潇洒并城壖城上危亭势屹然庨豁四檐通日月回环千里见山川凌虚迥絶寻常地据要追吟尺五天莫讶白云随歩起望中祠宇指梅仙
　　又和李世美再题歩云亭
　　峣峣气势压南闽髣髴鹏程近紫氛女堞却依丹槛底翚檐迥与碧霄分融樽有地留清景阮屐无时蹴乱云引脰更劳西北望子牟驰恋继朝曛
　　和世美久雨枕上偶成
　　釡中何虑致鱼生庭下宁论辍运瓴夜厌繁声惊梦枕朝愁润色浥书屏无聊搔首怜垂白遣兴题诗冩杀青此叚公居正岑寂还如旧隐掩柴扃
　　又和久雨
　　继日霖霪势不停淙淙高屋似翻瓴气昏亭阁迷仙境云闇山川掩画屏垅麦潜忧化蛾白溪荷遥想没钱青占晴问蔡师前语罄折恭于奉鼎扃
　　晩晴
　　积雨鎻山城幡然喜晩晴园林变新緑沟浍有余声日色间何濶云隂否已倾无才希杜赋短句且纾情
　　红蕉
　　红蕉秀南土对植燕堂隂每为开青眼唯怜吐赤心华丹天赋异凋瘁嵗寒深拟夺兰荃誉慇懃约共吟
　　和刘公舒题歩云亭
　　缔搆岧嶤倚碧空建安气象瞩清雄自矜逺目穷天末更喜新篇入彀中坛指升仙叹梅福山连梦笔想文通梯云每到如平地养勇何须羡北宫
　　五月三日见萱草一枝
　　薄薄初阳晓雾披庭萱再见似相知月临仲夏才三日风折今年第一枝蘤翦兼金黄灼烁干瑳圆玉碧参差好花来嵗应如旧知在何州记此时
　　和世美吉祥为别
　　山驿迢迢畏景舒星轺不肯少踌躇先之古寺图分袂故约前驺幸柅车雾巻茗瓯分啜罢风収谈麈赠言余虽知暂别非逾月尚觊邮筒数惠书
　　又次韵庆除代
　　一封黄牒下云头受代需时若自谋虽幸有期趋北阙自惭无术惠南州累年尘土甘祗役万里烟霄想告猷犹頼高材见禆助不教孤迹谩淹留
　　去冬留题管节堂世美朝请今夏按部过之为诗见贲輙次韵奉和
　　拙句惭先刻佳章幸继游襃题逾八字传咏入中州舍馆仍増丽时炎倐变秋悠悠想清思长似建溪流世美朝请贤友近按昭武还宠示道中杂诗十三首因成拙句奉呈
　　冲防盛暑歴山川肤使何甞叹独贤星骑逡巡一千里仙才洒落十三篇笼罗絶顶裁诗句摅发高情破万縁但恨阳春难继和暗投终辨夜光圆
　　荔子
　　闽地高材最杰然结成丹荔冐炎天堆盘火齐光芒转溜齿琼浆气味全玉井莲房空赋咏秀江萍实谩流传更咍蜀品烦驰传闇向红尘动笑妍
　　与世美奉诏防分督决狱甲戌判袂之武阳壬午还宿中兴寺而得世美自延平所寄诗因次韵
　　盛暑宵忧动邃旒敕催诸道决累囚承流宣泽弥兢愓履险航湍敢滞留南北分驰才数夕重轻释繋已三州高材想尽哀矜意美疢当从勿药瘳
　　八月上澣登歩云亭
　　一日优闲九日忙歩云亭上共翺翔地高始觉秋风劲事隙方知昼景长戏举禅谈一重案静防茶战第三汤吾民况有京坻望逺宦宜从啸咏忘
　　中秋夜雨
　　秋色中分夜气清月华今夕最澄明如何骤雨横来势不徇髙楼倚望情桂子飘零无处覔烛花煇熖为时生莫辞尽醉酬佳节犹觊余光接暁晴
　　公舒朝请得福守所寄荔子佳品二而咏以二诗乃以为示輙次韵奉和
　　邻境缄驰荔子丹黄堂矜诧满雕盘香収残爇余龙脑牋冩新诗掩鳯团咀嚼定嫌琼液薄形容更比水精寒强抽滞思聊追和珍菓清吟两可欢
　　佛宫竒品号磂黄黄縠笼珠径寸光种异却轻萍有实味甘全胜蔗为浆南人拭目惊稀见北客流涎试一甞翻笑洞庭霜后橘岂能当暑侑持觞
　　建安郡庠重彩记事
　　泮水秋深爽气全簮绅戾止共拳拳丹青图冩三千礼藻绘形容七十贤如堵聿来观盛集采芹应有赋新篇诸生好进公卿业此日风流亦与传
　　九日示夀隆
　　九日闽中气尚暄扶持病体坐家筵喜防数朶黄金菊强引三分白玉船浮世谩论轩冕贵佳辰难遇子孙圆明年汝对陶公菊应念欣欣戏防前
　　建安山水亦几希九日登高着处宜秋杪风光自潇洒老来情味少欢怡举杯喜见黄花泛落防羞将白髪吹佳节不能成酩酊浪吟小杜昔年诗
　　留题南剑州延平阁
　　危阁横空待胜游登临尽道冠南州靣分列嶂环羣秀坐防双溪防一流斜纳朝晖长易旦逆消暑气每先秋更传寳剑深潭近半夜寒光射斗牛
　　冷风阁
　　胜槩天成所得偏一来登覧兴飘然拂云栏楯尘寰逺隔水楼台画幅全隐隐归舟揺落日悠悠飞鸟破孤烟冷风可御非虚目况是层峦对演仙
　　题尤溪县林平铺壁
　　前嵗方离蜀道难﨑岖今日过黄山自嗟使事殊无补只向尘途歴险难
　　题黯淡滩
　　慎操舟檝度危滩脱险从安反掌间岂似俗流争利逹难防笑貎伏波澜
　　将到富沙寄世美同事
　　判袂于今渉五旬驰驱无复寓书频险途顿失徃还倦高谊却忻朝夕亲近事欲蕲祛蔽塞新吟应许和清纯富沙此去无多地先走诗筒致所陈
　　和刘公舒见示生日诗
　　衰迟何幸住佳章逺引吾宗及汉唐户挂桑蓬当日喜毫挥珠玉此时光欣临爱景披辞藻怯向清飚动髩霜松栢由来交茂悦愿回善颂嵗寒芳
　　和李世美见寄兼送推官宰彭泽
　　北风传暁角宿雾鎻寒城秣马登途早将雏振羽轻一经承祖训百里儆官箴多谢龙门秀贻诗壮去程
　　又和道中书事奉懐
　　同日分携去先期掉鞅回驰情随道逺残嵗怯春催客舍惊新栁山城叹落梅佳篇慰翘望还驭过王防
　　和刘守正月十日新茶
　　乳雾浮浮啜新茗秪疑春自壑原来开筵人日逾三昼试焙申年第一杯首靣光肥香己透辅车津润味全回不须七盌清风至满腋依稀在楚防
　　和正月十七日擕具见约
　　逺宦随时且自娱防防受代又脂车燃灯初过忘岑寂极日相从接绪余瘴雾催花锦零落春风吹髩雪稀踈追懐古语成新咏万事无非酒破除
　　又和
　　着处山川秀可娱何妨投隙数驱车韶华已过三分一嵗律才经半月余北海樽罍虽自满东阳篇咏不宜踈惟愁南国春多雨谁把繁隂为埽除
　　和世美以前韵惠诗
　　东亭清集幸相娱暮角声休尚柅车冷淡莲光灯夕后防茫桂魄雨天余交谈自喜高情合投老还嗟乐事踈况是离懐起朝夕好凭樽酒豫驱除
　　南园正月二十三日见牡丹因翦分送而公舒太守以诗为报遂次来韵
　　上元八日冒轻寒翦送南园两牡丹为我果然兴絶唱知君不作等闲防香余雕槛春犹浅咏入华牋墨未干更说僧坊曽寄植纵观须待觧征鞍
　　和世美行役不与贡第一茶
　　采鳯团龙贡紫宸今年斗柄仅离寅四千里望中天阙第一番题北苑春拜表尽恭初遣使乗轺还念未归人太平嵗集梯航献山岳何如此效珍
　　又和督决囚
　　旰食忧民睿思焦黙懐时雪滞层霄十行新下寛囚诏诸道交驰奉使轺缧绁稀踈至恩浃旄倪欢感大钧调宣扬徳泽慙绵弱但采尧民撃壤謡
　　和刘守以诗约赏南园牡丹
　　闲花浪蘂谩芬敷满槛妖韶体自殊且防淡红随分有须知絶品此中无剪愁魏国掺掺手辨怯齐门一一竽已埽幽亭待清赏更烦佳句预相娱
　　别刘公舒
　　间关杖节使全闽何幸邦侯遇故人谈笑一樽时得暇讴歌千里政如春解擕白髪情非昔赠别清篇思入神却想萍踪流未逺防防飞诏趣朱轮
　　出闽境永丰道中
　　去暮愁行泗州岭清晨喜见江东山二年巡按劳南走尽室安全庆北还负弩兵廻喧渡口挿秧人防立田间却嗟奉使无禆补征返徒添两髩斑
　　道中闻莺
　　栖止垂杨最上枝緑丝深罩欝金衣也知行客留心聴弄尽新声始肯飞
　　水碓
　　杵臼功能自古施更堪引水代人为谁知满溢倾欹处却是临机效力时
　　滕龙图挽词
　　践歴清华四十年老成忽逐逝波迁盐梅未展和羮效裘帯终淹分阃权忠义长为古人比功名固有史臣传不材曽附风雷末逺寓哀辞倍然
　　送孙圣防同年赴浙漕
　　当时折桂共云梯四十余年迹久暌白首为郎方接武绣衣出使又分携放船汴水寒犹浅防马都门日欲低逺想清风播仁闻融融先满浙东西
　　雄胜东南越与吴光华使节暂驰驱比年郡邑多疲俗今日朝廷用老儒固有风声镇媮薄何妨膏泽慰焦枯公余且尽登临兴严召终难缓走趋
　　张大资挽词
　　峥嵘仪貎国辉光曽与明堂作栋梁颛靣钜藩方偃息间生英气忽飘扬文章絶笔星辰晦徳业遗芳简册香不以修龄畀贤杰伤嗟无处问苍苍
　　熙载功成髩未华蕃宣屡易见褒嘉鳯池旧别经年久鹤驭新乗去路賖哀挽声凄霜月冷铭旌影转晓风斜故山归葬依先垅千古悠悠贤世家
　　送莫和中刑部致仕归呉兴
　　司刑华省徤精神容易飞章便乞身未老先休多有志似君勇退几何人安车渐逺京尘路归棹仍追霅水春而我区区尚持禄自惭乡境谩为邻
　　大行太皇太后挽词
　　徳业高千古忧勤尽九年卷帘将复辟弛卫忽登仙饮泣均中外流恩在幅员春风低挽唱幽咽厚陵邉临朝扶圣治盛烈掩姜任寿享尧龄浅哀添舜慕深灵衣粲翚翟谥册刻球琳仰望轩星晦凄愁万国心
　　和刘公仪郎中对雪
　　九陌尘埃变玉沙云中双阙陋仙家丰年欲啓三登兆大巧先裁六出花高卧洛阳逢汲引雄文梁苑动吁嗟郎闱自愧徒温饱坐拥炎炉叹嵗华
　　和刘公仪省宿呈同舍
　　夜宿冰防愁解衣南宫正是苦寒时窻含积雪犹明几炉拨残煤始卷帷无所忸怩当俯仰不须容易叹衰迟更为佳句贻同舍使我挥毫羡色丝
　　次夕宿省再用前韵呈同舍
　　凛烈寒威着寝衣中防独宿夜分时郎潜已叹斑冯髩防学空思下董帷直舍孤灯生晕浅禁垣清漏送声迟何年追语今宵事笑向江湖理钓丝
　　再次韵和公仪所示
　　忩忩下马脱朝衣夜直仪曹嵗晏时香穗萦回清一榻烛花明媚耀重帷诗成白雪音难和梦断黄粱熟已迟见説迟明还剡奏恳求宫钥待言丝
　　和公仪索和诗
　　唱酧三峡浪飞花敏防曽防秀句夸为感来篇惊嵗暮因成阁笔待春华见斑固已慙窥豹失酒当须鍳画蛇鄙思强抽追险韵还如防蹇度褒斜
　　又和忆小园梅花
　　为忆新梅发旧枝勇操吟笔对晴晖幽香不到青绫被冷艳应迷白羽衣忽忽屡经春色改纷纷或傍笛声飞祗疑渴想高情剧频向冰防有梦归
　　和喻明仲题纯粹大师虚一轩诗
　　闻说琳公最佳处榜题虚一一轩清逍遥羽客真高隐旷逹星郎肯谩名琴挂无弦藏至乐炉存防火鎻长生未能投歩资闲适聊和新诗托寄声
　　和陈图南见喜权金部
　　緑槐经午转庭隂投隙相过省闼深且喜清谈共挥麈莫嗟白髪各盈簪邻曹尙幸聮官乐兼局那辞冗事侵更辱高吟叙情旧侑欢何必浊醪斟
　　又次韵
　　诗将争功定绎骚堂堂风格等刘曹高情迭唱通三叹险语相先较一毫酷暑俄惊变潇洒噪蝉何敢助雄豪嗟予老拙慵牵强飬勇终怜不目逃
　　送孔彦常待制赴宣城
　　宣城从古号名城新拜除书拥斾旌剡奏屡传求外补偃藩蹔得遂高情虎符南国先声重鹢首秋江去意清最好笳铙将压境敬亭山色逺相迎
　　又和义夫学士
　　开府南陵气序秋翠屏千垒对岑楼力宣膏泽均千里坐赏溪山冠十州小谢篇章耐吟讽谪仙踪迹自风流公余好尽登临兴应诮区区宋玉愁
　　胡右丞挽辞
　　石辖辞荣重寄分却趋召节造天阍表仪八座方尊德悃愊连章乞偃藩将见辨严离鳯阙忽传感疾自鸰原公薨不及期颐寿至理冥冥岂易论
　　邓左丞开府挽辞
　　学术材猷间世资进登丞辖仅逾时夀非徳称天何恡命与心违古所悲一品衰荣加赠典九重震悼辍班仪灵舆还葬从先垅呜咽秋风薤露辞
　　和盛中叔侍郎斋宿唱酬
　　谁谓南宫夜直频宿斋清集迥难亲翌朝唯幸窥新什三纪尤欣叙古人共庆球琳已华国独慙樗散谩先春更将鄙句追诗战益耻弢弓托负薪
　　甞进酒
　　昔年北苑试龙茶似陟云霄饮露华今日礼曹甞御酒又疑尘迹到仙家自知衮衮官身幸莫向区区俚耳夸此叚出于尸禄外支离形徳更何加







　　钱塘集巻六
　　钦定四库全书
　　钱塘集巻七
　　宋　韦骧　撰
　　栅山驿早起
　　栅山孤驿夜寒清襆被防柴坐迟明行斾动时红日上肩舆经处白云生连峯峭恠浓铺翠流水盘纡数送声自喜区区王事外纵观佳境有余情
　　望崖上遗构
　　万仭苍崖耸碧空谁为危室防云中双扉虚辟无人到疑是飞仙逞妙工
　　四十八渡
　　山盘水转路岐开揭厉凡经六八回若向芳春桃盛发防何非自武陵来
　　送刘公仪典四明
　　人间离合固寻常契义稠重岂易忘崇政青春同擢第文昌白首并为郎东城判袂情懐惨南国分符兴味长唯伫东风慰瞻望治声当不减龚黄
　　和何子温郎中家园一首来诗有风月同吟之语故篇末及之
　　江河清兴渺无边又睹新诗忆故园仙爪虽欣搔痒背布音还愧过雷门秪闻松石夸朋旧应免纷华遗子孙何日幅巾陪燕坐共将风月快吟魂
　　自峡之防过竹竿山
　　行路始知难覆盆千石间为逃人鲊瓮敢惮竹竿山晩日羣峰碧春风两鬓班何时似都护还度玉门关
　　荅宋茂宗诗巻
　　防府春残暂息肩感君佳遗意飘然顿忘巇崄三千路为得风骚五十篇山水清音归老笔球琳秀气满新编虽无健句酬来贶终日吟哦兴自全
　　宿云安云岩寺
　　去国三千里携家四十程云岩暂投宿聊使梦魂清
　　雨中观白莲一首
　　终日飘零酷暑平白莲池上独含情已怜莹洁添花色更爱淋浪打叶声宫女洗妆余粉泽水仙欹弁濯琼瑛漫携玉盏衔冰酒气味须教一等清
　　读潘阆再过钱塘一絶
　　昔年潘阆足诗情曽过钱塘眼暂明今日天涯闻此句无穷乡思逐江声
　　和答韩循之送行诗
　　归隠无田计未成区区叱驭又遄征自慙白首犹尸禄何补清时漫逺行谈麈追思挥玉色送篇珍重发金声欲知天末相望处云水苍茫白帝城
　　和荅刘子先舍人送行诗
　　梯险航深岐路赊国恩未报敢咨嗟感公秀句浑惊俗送我孤踪逺使巴民讼稀疎几吏隠官居岑寂似山家举头霄汉思贤躅聊和来篇示拜嘉
　　明恕斋
　　明恕题标榜心随目所瞻平反长在念燕适自无嫌山气侵朝幌江光射昼檐几何非吏隠危坐兴难厌
　　中秋夜待月不见一首
　　中秋待月异寻常桂魄如何特晦藏疑是天心忌盈满故将云影蔽辉光徬徨注目瞻霄汉冷落呼灯照豆觞须记今宵有余恨明年此防莫轻忘
　　寄明守刘公仪
　　去年更直宿文昌今日暌违各一方遐想四明安坐府肯思三峡险乘航恨无羽翼亲谈席应有笙歌簇燕堂旧好未宜因逺废邮筒时且寄篇章
　　九日
　　重九萧条秋巳深登髙更在蜀江浔黄花未肯趁时吐白酒秪如常日斟絶塞烟云长满目故园风物愈闗心须凭酩酊酬佳节追感齐山不浪吟
　　宿缙云僧舍一首
　　石磴跻攀上缙云九峯苍翠与天邻岩崖佛屋疑神助烟霭禅扃絶世尘此日乘轺宿寒夜他年屈指数青春山僧莫笑忩忩去寻胜能来有几人
　　过温汤寺一絶
　　一窦飞泉暖似汤池鱼无数自洋洋不须绕寺寻碑刻知是南平古道场
　　武龙道中
　　四十年前前进士三千里外外官人手提邦宪平寃抑敢不公心报大钧
　　放船一首
　　峥嵘岁垂尽泛鹢下岷江鸣橹风声壮揺旌日影双巨滩何累累急鼓促韸韸语疾躯生翼论危颈缩腔栖迟凭漆几睥睨近纱解缆侵朝雾休程傍晩矼童山连岌岌古木竞摐摐岑絶行荒县间闗按列邦俗书慵注目薄酒倦开缸仙迹徒追羡【如忠之丰都景徳观有王方平隂长生五云洞及万之南浦有岑公洞】名篇乃素降【如忠有白傅诗夔有杜子美诗】有谁陪亹亹竟夕听淙淙幽兴将诗遣还嗟语意厖
　　正月二日饮茂宗官舍一首
　　然灯数百照青樽香穗萦回酒半醺却怪预为元夕态撩人乡思乱纷纷
　　咏八仙
　　撚鼻
　　道气本冲融胡为撚鼻中知无愿言嚏聊以快吾衷
　　爬背
　　刻成纤手利痒背可施功岂待麻姑爪携持意自通
　　呵欠
　　引手如双翼俄然一欠伸须臾端顾眄别是好精神
　　栉髪
　　搔首意不满聊凭象栉功髙情唯自适岂恤鬓如蓬
　　鼓琴
　　万事不闗心悠悠在一琴非山亦非水何必问知音
　　吹箫
　　内乐本无声吹箫且任情于兹代长啸自是一般清
　　横笛
　　不是乐繁音吹扬兴自深数杯醇酎罢更学水龙吟
　　撚耳
　　撚耳意阳阳林泉白昼长市朝声自逺聪听又何妨
　　丁承受放目亭一首
　　择地为亭智思全飞甍如翼揷苍烟身栖一哄喧声外目逆千山秀色边腊雪春葩饶映带峡云江月每流连所嗟此境藏防府不入当年子美篇
　　人日太宁道中一首
　　改年三日立青春涉七风光日日新列岫渐生千霭媚幽禽初弄小声匀篮舆度岭官兵汗红斾穿林野雉驯白髪自怜犹逺使何时归棹浙江滨
　　白帝祠一絶
　　瞿塘峡口江声急古木隂中白帝祠犹有余灵凭险阻往来舟楫祷安危
　　奉节道中望羣山有雪
　　腊去春来只数朝逺山残雪未全消昆冈玉出清光莹沧海潮横白浪遥天外画图终日展云端仙佩许谁邀长途极目添幽兴更折寒梅渡野桥
　　和刘公仪见寄
　　﨑岖巴峡走单车潇洒鄞江想载旟驰款比追前日好开缄忽奉去年书篇章互及情皆见踪迹相暌义不疏但使鳞鸿勿虚过何须临纸恨踌躇
　　忠州木莲花二絶
　　乔木开花似水莲画图逺自昔人传【唐白傅有画木莲花图】化工既许殊凡品落在遐方亦可怜
　　绿叶枝头灼烁红尚疑轻易比芙蓉根苖不自汚泥出只合移栽近佛宫
　　寄明守刘公仪
　　海角天涯相去遥邮筒还往势迢迢两篇佳咏兼金重三复长吟万虑销已向宦途惊聚散休将桂籍论荣凋承夸倒载清欢数使我流涎乡思揺
　　摆绣鸡
　　异质本难驯金笼摆绣频文华真出类舒巻速如神怒角双枝翠垂緌九叶新燕堂春昼永注目屡逡巡一片垂丹臆鲜明锦不如殷红间深翠半敛又全舒未遇夺真画犹虚博物书虽非孔鸾比傥可诧其余
　　戯答宋茂宗
　　穿山君蹈险逆浪我乘危玉事以勤济人生少暇时多材看腾踔无补愧衰迟巳饱殊乡味何烦觉后知【予至部后岁余】
　　寄李世美
　　都门执别再经春相望天涯引脰频峡外山川愁倦翼江西风月羡怡神来书虽阔情还密旧咏重窥意似新聊寄短篇追往好莫缘无雁便因循
　　送宋茂宗
　　三年持节使巴防今日飘然受代归去棹勇争江水急前旌遥趁峡云飞陟明伫听跻华贯荣觐应欣着防衣肯记天涯留咏处翠岩幽洞亦几稀
　　渝南九日
　　草草开筵重九日区区奉使第三年黄花不肯趁时节薄酒可堪无管弦秋雨岷山犹涨水夕阳巴峤自生烟登髙兴味空惆怅万里乡闗在目前
　　南陵坡
　　南陵坡对巫山县直上青防百八盘此日身由岁巡到他年愁向画图看可堪雨湿羊肠险更怯风冲狐腋寒却想九天朝谒罢禁街平穏跃金鞍
　　金山
　　金山目逆路之隅峭壁竒峰画不如若使峥嵘近京雒未应声价减南徐【润有金山在扬子江心】
　　瘦驴岭
　　马瘏前咏闵驰驱登岭今朝歉瘦驴自是老来情味减欲图靡盬可安居
　　石榻平望七峯山
　　路过黔江石榻平七峯竒杰翠峥嵘秪应自有神仙宅肯向人间浪得名
　　宿木宗驿【涪州武龙界】
　　暮投荒驿傍岩隈更柝声频梦易回半夜忽惊飞霰急凌晨还喜冻云开雪凝山表平如截梅发林坳迥若堆问俗观风何所补勤劳唯有马虺隤
　　二月
　　二月渝南春已老西园桃李顿萧然傍檐飞絮纷如雪贴水圆荷大似钱览物未能忘感槩纾情聊且缀诗篇冯郎白髪知多少更向巴山听杜鹃
　　邻垣
　　官路蹉跎晩景斜更堪踪迹在天涯江春已老犹寒色山相仍减物华留滞唯知搔白首衰疲何可泥丹砂无聊情思翻成喜喜见邻垣架上花
　　夀安县君挽词一首
　　乡党推贤懿宗婣慕孝慈享年非及耄造物固难知神护铭旌逺从葬宅宜幽防复何恨夫子映清时再和张从道
　　二月
　　天气融融近禁烟巴渝风俗自熈然排门沽酒易成市着处看花不用钱一带江山入图画几番云雨促诗篇独嗟久使无裨补终日归心趁杜鹃
　　邻垣
　　官舍相依吾二家碧山之麓水之涯秖知闲暇交谈屑不觉逡巡改岁华坐喜良农得麰麦行闻异俗贡氊砂【近报张程二蕃巳到溱川堡予昔官主客阅西南诸蕃贡目唯贡氊砂】衔杯且尽兵防酿安用呼儿索五花
　　和唐韦相国盛山十二咏
　　宿云亭
　　无心固无恋犹爱宿危檐况复寻幽客髙情岂易厌
　　隠月岫
　　隠月月非隠岫名诚强名清光中夜满谁谓碍峥嵘
　　茶岭
　　种茶当岭上日近地先春始自钧陶手遗芳及后人
　　梅谿
　　青影笼寒水幽香逐晩风和羮人已逺谿上自芳丛
　　流杯渠
　　渠湾水流速杯漾酒行迟莫诮经营巧清懽得所施
　　盘石磴
　　盘石以为磴萦纡上翠岑披云瞩佳境适此慰登临
　　桃坞
　　当日桃花坞多应效武陵春风今寂寞犹以旧名称
　　竹岩
　　栉密翠婵娟结根岩石前不饶尘土地自信雪霜天
　　琵琶台
　　象物名台势琵琶出自然登临得真趣所乐类无弦
　　胡芦沼
　　沼有胡芦状成非疏凿功宵澄星月影彷佛似壶中
　　绣衣石榻
　　绣衣无已久石榻尚依然不识寻山客几人能爱贤
　　上士瓶泉
　　上士体虚无瓶泉与道俱倘余涓滴润可救众焦枯
　　清逺阁
　　屹然虚阁并莲宫似出尘寰扰扰中浩荡乾坤来爽气峥嵘栏楯倚晴空江奔吴楚流何急山接岷峨望不穷清逺榜题真有意登临聊以裕吾衷
　　横翠亭
　　胜槩本天成增营智亦精何年丹槛敞终日碧山横青霭飘来薄澄江泻去明官居况相迩杖屦不胜情
　　九日
　　四逢九日峡江湄窃禄无功秖自嗤把酒又迟今岁菊开编还愧去年诗牛山凄感何其昧蓝水欢吟乃所宜白髪不辞吹帽落更登山阁醉佳时
　　答王晋叔
　　区区行役临南浦忽奉来书墨未干见报新恩移亳社便疑衰迹近长安山危水恶行将免宦思乡情日渐寛朝夕放船来就别赠言应许遗琅玕
　　遇黄志仁
　　舟楫逢迎涪水滨久违应讶鬓霜新按廉虽共相望阔邂逅于斯两喜钧对舣晴沙旗影动交谈寒夜烛花春迟明又向东西去回首沧江雾色匀
　　别张从道
　　官居相并日相过盈岁光隂不觉多每幸开心互询度都忘倦迹久蹉跎新除忽遂东归欲雅好其如逺别何把酒不辞金盏溢预将离索就消磨
　　别王叔重
　　区区奉使越三年晚得渝南刺史贤美政日闻行旧学高懐时见发新篇近违方得挥谈麈逺别俄惊彻祖筵回首寒江初放鹢牙城隠隠隔云烟
　　送张公度之官南安
　　尽道清时多汲引夫何高翮尚卑栖迢迢别乘欣然去苒苒轻装寡所赍坐想推余先峤北行闻流誉出江西更将学行规逢掖桃李无言下自蹊
　　送胜之宰仁和
　　霜风掠野巻愁云紞紞催船画鼓频方喜乡闾得贤宰却惊燕席失佳宾去鄞迤逦穷残腊渡浙依稀傍早春恰幸主人真恺悌承宣相与慰斯民
　　和舒信道中丞
　　腊月才飞玉律灰物情已若在春台高懐果动山中兴秀句歘从尘外来兵酿可应随日熟官梅能不为时开何当举白西河上茗艼须容倒载回
　　又和
　　浅雪初成玉石灰冒寒拥腋上层台那嗟晚景催人老且喜新春入手来戢戢庭萱芽始迸娟娟池栁眼先开防回骋望南湖辙坐想高谈肠九回
　　腊月十八日乙夘立春丁夘防饮开元呈信道中丞
　　潇洒江城雪后天访寻幽境就开筵数声晚角催残照三日新春入旧年鼎坐探题频击鉢杯行度曲有危弦莫论俯仰成陈迹顷刻清欢亦可怜
　　再和
　　湖山清迥雪霜天结客寻幽布锦筵猛作清欢送残腊防搜佳句待新年共欣爱日临樽俎暗觉和风入管弦数品香葩为时发潜知造物以相怜
　　春后五日即事呈信道中丞致平学士
　　闰余中朔蚤岁暮巳春回沼沚全消冻林园半落梅南风湿旧础暮送新雷节物逡巡变衰顔忍不开
　　再和二篇
　　防饮临登燕【亭名】逢春第一回筝移未归雁笛送巳飘梅北海俄空酒南山忽隠雷交谈幸投隙尘虑此时开春归虽斗顿寒去尚裴回已放沙茸草犹将雪掩梅清吟陵鲍谢高谊薄陈雷倘缓西行兴芳筵愿数开
　　复以前韵示别
　　泛鹢兹辰去前驺几日回离觞釂浮螘暮角听吹梅雪峤初消玉涛江逺震雷应多解頥句归觐锦囊开
　　元正二日小宴呈席客
　　二日新年半月春朝来小雨破轻尘依稀帯雪梅枝老髣髴笼金栁色匀投隙防并宜勉强转头光景秪逡巡不应万防花飞后方许伤多酒入唇
　　和章致平西兴见寄二首
　　金玉来音忽迩闻开缄恍若对丰神始知渡浙元宵逼遥想乘时乐事频恨不衔杯同此夕【十五日书至】可应聨咏属他人果然佳句先垂寄依旧余辉返照邻
　　天为元宵巻暮云团团放出月精神随时行乐与民共若处观灯彻席频玉斚坐邀同醉客琼枝懐想未归人更抽鄙句招回棹早复官居壮徳邻
　　石都讲仲谟挽辞二首
　　高翮欲腾超年华忽早凋名言在宗室休誉满公朝逺灵舆逝伤春挽铎揺南明此时路花草为萧条桂科名旧峻玉殿对新归异宠行将及英魂遽巳飞贵来年不待志在命先违还葬春山晓空歌薤露晞
　　嘉燕堂
　　屋角翚飞栋宇深檐前老木翠森森琤琮虽欠泉声玉琐碎仍多竹影金胜槩岂颛供主席清驩唯欲浃朋簪但令广座嘉宾满不惜融樽罄所斟
　　九经堂
　　屹屹危堂近紫烟傍堂双桧亦参天四时风月收罗尽千里山川瞩望全阮屐登来何必蜡陶琴携上不须弦赐经虽缺名犹在此乐终为古所贤
　　鉴亭
　　虚亭屹立沼中央古匠施工亦异常略彴相聨虹对影涟漪四面镜涵光雕楹圆槛环然敞碧瓦飞甍势欲翔杖履时来涤尘虑可能随事见毫芒
　　探春轩
　　东园亭榭巧相因更辟东轩探早春面直小桥通沼沚背临宏搆拥松筠鸟鸣鱼跃先时得栁绽桃苞入眼新造物也知揺落久应怜着意伺芳辰
　　宿鳯亭
　　碧梧千尺覆櫩楹宿鳯何年被美名鷰雀不栖如有畏烟云常近岂无情林间日月于兹永物外尘埃岂复生危坐忽惊年籥晚漫吟嘉瑞乐升平
　　和舒信道二首
　　樽前虽阙旧年人旧事重论迥若新记得长春为絶唱依稀难和似阳春
　　谪仙居处枕湖边手种垂杨已系船勿谓门庭岑寂久天将巨用理当然
　　和信道以诗见邀
　　揺揺画隼过寒汀为得新诗欲饯行饮散十洲回首处暝烟疎栁不胜情
　　次韵周开祖清明防景之作
　　难并四者重良长寒食风光泽国春日滉湖光千顷绿烟披汀栁万条新铃斋投隙登临好吟笔裁篇气格淳顾我不能酬絶唱聊将鄙句慰邦人
　　又和防月波楼与范徳镇赓唱之什
　　屹屹楼依檇李城月波标榜映双楹未逢秋夕披襟坐且向春风曳履行诗伯高篇先独唱使君健笔许谁争还朝滞客方无赖对此飘然思亦生
　　吴大夫挽词二首
　　浩气忽凌虚飘然厌虎符风流失循吏术学丧醇儒飞旐冲霜外哀歌惨路隅螭蚴有贤嗣遗憾想公无邂逅淮东别逡巡二纪余岂期还故里止得望灵舆直道钦遗誉高门仰旧居鄙情凭薤唱聊以解欷歔
　　至节蒋颖叔见召以病不赴
　　一阳潜复自黄宫难变霜髯作少容方伯以时均宴衎野人不幸困龙钟望尘修敬慙无及举白承懽恨莫供但有诚心腾善颂愿随夀斚祝椿松
　　和周开祖即席
　　海云收雨作新晴春日开筵趣早成六席共年谁独少千龄几半互相兄须怜东道情尤厚况是西归盖始倾更玩掌中珍句好不知帘外玉蟾生
　　和周开祖赋防有美堂呈权府察院
　　共陪红斾陟巍峩有美轩楹气和樽酒融融懽广座梁尘拂拂应清歌风随江浦霜涛急日下湖山翠霭多何处追谈此佳趣主人不晚在鸾坡
　　和宇伯修侍郎防中和堂二首
　　燕堂髙防势峩峩拂面薰风气和广座初陪文字饮满城重听袴襦歌锦裀借舞矜回雪玉麈挥谈沛决河牧伯娱宾同众乐庾公清兴未为多
　　华构峥嵘倚碧霄开筵潇洒聚英僚衣霑翠霭天收雨目送银山海上潮半日清欢浃觞咏几畨凉吹韵笙箫醺酣老客依帡庇归隠而今岂俟招
　　忆游金华洞一首寄婺守陈子文
　　不到金华四十年碧溪深洞想依然故人为郡应多暇何日双旌翠霭边
　　和宇文侍郎观潮
　　江上双峯屹若门秋潮涌出势横奔先声何翅云雷震猛逝直疑溟海翻壮观平分吴与越激波遥自巽之坤驱除残暑长空凛喷薄晴光列岫昏冲涉唯惊兀舟楫迁腾那复论鹏鲲仙槎逺泛时相际野马兼驰力更掀华信筑塘无宿恨子胥乘浪有忠魂吴儿勿诧轻身弄自古冯河岂足言
　　送吴圣取给事
　　忠嘉早结九重知隙驷徒惊晷景驰祥鼓素琴犹累月恩除青琐巳先期秋风惨处违丘垄霜栁疎中即路岐得志泽民贤者事伫观功业映清时
　　送深阇梨之越开讲
　　家世事簪绅方袍早出尘诗书捐旧习戒律悟前身杯度吴川雪经繙越峤春逆知専讲席着意警迷津
　　和韩琯山斋
　　爱君筑室踞青山髙躅宁容俗士攀吏隠幽懐潜物外诗成秀句落人间涛江逺向扉见竹坞静宜巾履闲顾我衰残倦登览偶来聊此共开顔
　　刘握大夫挽词二首
　　平生端素履四纪仕清朝移守将前迈修龄忽后凋琴书遗淡泊几杖舍逍遥有子光承绩幽堂慰寂寥弃养临茗水传声到武林仁贤没何遽老友恸尤深珠玉藏前咏风摽起旧钦灵舆不克送薤唱寓空音
　　刘钦止承务挽词一首
　　年始逾强仕俄从逝水沄秪应懐永慕遂尔继先君利器方施手髙翔未及云呜呼今已矣众叹漫纷纷




　　钱塘集巻七
　　钦定四库全书
　　钱塘集巻八
　　宋　韦骧　撰
　　利州路转运判官谢上表二首
　　皇帝
　　臣某言伏奉告命授臣利州路转运判官巳于四月二十九日到任管勾讫漕将之选误及孤踪敕戒之严仰膺睿训兼修程而叱驭涓吉日以莅官责重望轻迹荣心愧臣某诚惶诚惧顿首顿首伏念臣智非应变学愧知方篆刻文章窃儒科于皇祐之末间关州县脱选调于熈寜之初仅三纪以逶迤秉一心之朴拙俛仰耻随于曲俗巻舒辄意于古人不希画餠之虚声唯逺素餐之公患而蔑然善状慙五十之无闻故慨若昌辰念千一之徒遇分永投于冗散甘自弃于轮囷岂图冐被宸俞滥分使指况逺方之所寄在慎柬以尤详若臣之愚其实非称此盖伏遇皇帝陛下皇明委照鸿造曲成网罗遗材纲纪至治拔淹振滞尽公议于一时进善黜邪宣休风于四海曾惟微蕞亦玷选抡臣敢不勉罄其衷恪修所职省徭均赋下齐郡邑之为肃吏寛民上副朝廷之意庶几补报少助涓埃臣无任瞻天荷圣激切屏营之至谨奉表称谢以闻臣某诚惶诚惧顿首顿首谨言
　　太皇太后
　　臣某言【同前】择使逺方岂容虚授擢材多士必厌公言寒踪获预于遣中惊宠实逾于意外即星驰而就职唯夕惕以疚懐臣某诚惶诚惧顿首顿首伏念臣性本倥侗器非宏愽早尘科第久玷朝绅龃龉百端固乏趋时之智蹉跎三纪信知行学之难念幸位以是羞肯苟为而自弃晦迹或几于瓦合存心宁蔽于雷同然而歴郡邑以承宣曾微善最累岁月而迁陟仅脱谴诃方偃仰于熈辰敢觊觎于锐进夫何天幸兹被甄收付之漕运之权饬以训辞之戒在于遭遇奚以克胜此盖伏遇太皇太后陛下化极圣神仁齐覆帱增广太平之业延洪累盛之朝为官择人每资于博采因能任职必协于佥谐乃若孤生亦叨烦使臣敢不竭诚莅事劲节徇公激浊扬清劝十州之吏治抑强扶弱安一道之人情期有补于毫厘庶不辜于驱策臣无任瞻天荷圣激切屏营之至
　　贺擒获鬼章上皇帝表
　　臣某言伏闻八月十九日诸将攻围洮州击破蕃贼生擒首领鬼章等者戎虏肆凶骤干边障神兵仗义生获渠魁禀圣筭于无前伸国威于不阵蛮夷胆落将帅凯还四方传闻万口称庆臣某诚欢诚忭顿首顿首窃以虞舜舞干而苗格周文因垒而崇降盖圣明之徳动于无知则桀黠之情感而自悔倘拒违而不改固翦灭以为宜何兹丑类之尤独昧盛朝之化暨声教而狼心如故霑雨露而蜂虿复生辄兴犯塞之狂以取覆巢之祸皇赫斯怒秋霜助肃杀之严天夺其心晚雾絶遁逃之计缚酋豪于反掌埽种落于亡踪自昔命征之雄微斯决胜之敏此盖皇帝陛下神机渊妙睿断髙明既隆柔逺之文复振摧奸之武威加阃外鼓行皆貔虎之师势震洮东系颈尽氐羌之长正邦刑于万里壮军实于一时臣拘迹逺疆驰诚双阙阻观都防归奉万年之觞徒效诗人仰歌三捷之咏臣无任瞻天望圣喜跃屏营之至谨奉表称贺以闻臣某诚欢诚忭顿首顿首谨言
　　太皇太后表
　　臣某言伏闻八月十九日诸将攻围洮州击破蕃贼生擒首领鬼章等者天威震逺塞境戒严将略受成凶渠就执埽荡豺狼之窟振扬貔虎之功风声所加鼓舞以听臣某诚欢诚忭顿首顿首窃以犬戎遗种鬼族擅强屡扰边陲久逃鈇钺贪鸷之情不已猖狂之计复兴胁党类以相连婴城郛而自固未伸螗臂死当战陈之前已屈兽心生致槛车之内俾游魂于霜锷将就戮于槀街惟兹斩馘而献俘甚若摧枯而拉朽轰雷霆于絶域重华岱于偏师壮驩呼于奏凯之间虽同自昔纪擒获于书勲之际独盛于今此盖太皇太后陛下道合髙穹徳均厚载武不黩而所修必备兵不玩而所举必平致其専阃之臣应机以胜捽彼黠羌之首系颈而旋正治世之大刑增熈朝之伟观臣尸官逺部引领上都念阻造庭共庆防书之献愿闻虚堠永光信史之传臣无任瞻天望圣喜跃屏营之至谨奉表称贺以闻臣某诚欢诚忭顿首顿首
　　福建运判谢上表
　　臣某言伏奉告命授臣充福建路转运判官臣巳于二月十九日到任管勾讫仰冒宸恩再叨使指局蹐训辞之重乌敢少忘精勤职事之初唯忧不称臣某诚惶诚惧顿首顿首伏念臣倥侗末学朴小材遭逢圣时黾勉仕路窃第倏逾于三纪恪官敬歴于四朝虽微绩效之可名固有朴忠之自信顷繇误选尝使逺方赖徳泽之广而年登盗衰幸教令之明而民纾吏戢汔终更而安守获逃谴以代归巴蜀十州方休于督察瓯闽一道复佐于转输奔走周星之间﨑岖万里之半顾身劳而何惮念责重而可虞短技易穷惧难堪于屡试壮行不竞徒有愧于初心旋省微躯曷膺烦使此盖伏遇皇帝陛下尧仁徧覆舜智兼明爱人及物则不异迩遐为官择才则罔遗钜细如臣孤拙尚预采收申命丁宁尤矜幽逺臣敢不夙宵尽瘁俛仰竭诚进善糺邪庸警齐于众职兴利除害以便安于列城庶几犬马之能不负乾坤之造臣无任瞻天荷圣激切屏营之至谨奉表称谢以闻臣某诚惶诚惧顿首顿首谨言
　　谢恤刑诏书表
　　臣某言进奏院递到诏书一道赐臣令恤刑禁仍散下管内常切提举无令旷慢者天时方暑起畏惮于羣心宸诏遽颁戒滞淹于庶狱奉十行之申饬督列郡以遵承共深钦恤之懐上副丁宁之训臣某诚惶诚惧顿首顿首恭惟皇帝陛下徳参覆载道极圣神徧爱追尧舜之仁措刑迈成康之术虽存五辟以助治每虑一夫之不辜眷盛夏之在辰轸累囚于率土敷扬明命儆厉攸司洁完先自于圜扉涤濯仍臻于三木贫而无饷者给之以粟疾而难纵者济之以医期无淹系之徒必絶滥加之罚幅员万里竞趋逺罪之风遐迩一心咸戴好生之恵臣敢不仰膺言綍恪举宪条勉一道承宣之勤寛九重矜恻之广庶几犬马之效不负乾坤之施臣无任瞻天望圣激切屏营之至谨奉表称谢以闻
　　代虞学士遗表
　　臣某言逢辰窃禄愧乏涓埃之劳忍死献言徒伸犬马之恋脱官聮而安没荷乾造之有终重违清时犹抗余息魂欲去体辞多不伦臣某诚悲诚惧顿首顿首伏念臣生而朴野学亦空疎蚤尘儒科晚玷文馆义有可守则未始枉寻而直尺事有可举则罔或吐刚而茹柔间闗三纪之余遭遇四朝之盛荐叨器使独病材难敢谓致身之未髙唯忧陈力之不迨赞画天府尝助浩穰之烦曳裾王门久尸讲解之职而桑榆势迫药石功亏疾疢暴深精爽垂尽想赤墀而陨涕沥血恳以懐慙直节何为殊无报国之效哀鸣不已尚冀敝帷之恩伏望皇帝陛下特轸天衷曲从人欲悯其旧物贷以深仁俾臣遗踪获有箕裘之绍则臣瞑目甘为沟壑之捐臣歴任三十七年并无谴累久在诸王府供职见理提刑资序本家未有儿男食禄欲乞一恩例霑及寒族臣长男芹年若干曽应进士举得解伏望圣慈特赐俞允于文资内安排干冒旒扆臣无任兢危陨越之至谨奉表陈乞以闻
　　代杨侍郎谢授宝文阁待制知庐州表
　　皇帝
　　内阁宠名实中朝之髙选方州重寄乃外补之最荣拜优命以稠重揣卑悰而警惕【中谢】伏念臣降才不敏涉道非深遭逢盛时叨窃膴仕守朴忠于无挠当盘错而勿辞尝滥长于理官每戒得情之喜继忝陪于司寇第谋助治之寛旋陞民部之剧繁唯谨邦财之经费虽无善状亦免瘝官冒先皇拔擢之恩防陛下包涵之赐日月浸永筋骸始衰比缘衔命之勤偶致愆和之疢难久妨于贤路仍幸处于省曹陈诚辄叩于九重引迹频尸于一郡倾葵心而仰俟感天听之曲从以禁近之职而饰其陋躯以安闲之壤而使之颛面恩出望外愧深胷中夫何微踪及此厚幸此盖伏遇皇帝陛下斡圣神之妙廓天地之仁怜其犬马之劳假以丘山之恵臣敢不深铭悃愊防奉龙光夙夕兢兢方守循墙之戒始终皦皦弥坚报国之心臣无任瞻天荷圣激切屏营之至
　　太皇太后
　　效职累年恐衰疲之败事露章两上坚恳乞于罢麾恩俞既与其便藩宠秩复加于内阁仰承优渥深积兢惶【中谢】伏念臣本出寒儒早从末宦勤劳三纪朴拙一心幸逢盛世之明昌叨遇元朝之奨拔擢由棘寺进贰刑曹殊未着于官能骤已陞于民部事之利疚罔不竭精时所戚休得以宣力更炎凉而浸久偶瘝旷之未形方懐持禄之慙敢衒剸繁之术陛下未加显黜尚谓小材辍其坐局之勤付以出疆之命冒苦寒于逺道感微疢于中宵迨此使还难安省列窃畏尸官之谴且虑妨贤之讥遂亟请于偏州冀少全于素分天威重冒方惧雷霆之严圣造曲从遽防雨露之泽畀之禁近之职授以清闲之邦于臣所望有加若臣何幸及此此盖伏遇太皇太后陛下神机运用坤徳包涵怜其孤进而无他悯其久劳而不懈徇犬马之私欲推丘山之至恩臣敢不激励懦衷只膺明命誓秉糜捐之志终酬覆载之仁臣无任瞻天荷圣激切屏营之至
　　知庐州到任谢上表
　　皇帝
　　臣某言伏防圣恩授臣充宝文阁待制知庐州已于某月某日到任讫职秩既优幸参华于内阁事权甚重颛分控于长淮方谨始于颁条唯厉精于宣化自慙朴拙实玷龙光【中谢】伏念臣早缘末学窃缀下科﨑岖歴官黾勉从政积寸长而何助懐小智以无堪越俎治庖戒于侵职画墁志食耻在素餐宜于公者势可举而必行便于时者力可为而必尽久剸理官之剧再迁省部之烦愆尤偶逃疲薾非称乞郡章而外补感天听之下从途不束装已获承宣于善地身虽去国仍叨侍从之荣名仰冒误恩深逾素分此盖伏遇皇帝陛下至仁覆露洪造包涵察其技穷而犹未遽捐念其劳久而假之暂逸臣敢不始终一节夙夜竭诚抚养羣元上广尧舜之泽望瞻首善遥驰魏阙之心庶殚犬马之能仰答乾坤之施臣无任瞻天荷圣激切屏营之至
　　太皇太后
　　臣某言【同前】文阁清华叨误恩于増秩淝川旷静冒优寄于分符下车首见其吏民奉诏仰宣于徳泽力轻任重心愧迹荣【中谢】伏念臣朴微材斗筲浅器出逢盛际进躐周行义有可为则奋不顾躯道之所枉则耻于投步顷贰刑曹之要荐陞民部之烦渠渠唯尽于公忠碌碌苟逃于谤责偶愆和于弱质辄露请于偏麾遽防天眷之曲从复过愚衷之始望忝近班之贲节获善壤之寛闲去国不遥目想云中之双阙幸时无事坐安淮右之列城方莅政之云初念致身之有自此盖伏遇太皇太后陛下运圣神之造垂雨露之仁察臣悉力有涓埃之禆贷臣少休俾承宣于外加宠光而泛及庇孤陋而曲成臣敢不恪守官箴勤恤民隠广朝廷恵养之意成畎畆便安之情兾微助于隆平庶仰酬于覆育臣无任瞻天荷圣激切屏营之至
　　贺坤成节表
　　金风应律当造化之成功玉殿称觞庆圣神之诞日四海致梯航之献庶邦倾葵藿之心熙然覆载之间幸此明昌之防【中谢】恭惟太皇太后陛下伣天唯睿御世以仁翕张万微鼓舞羣动力庇帝图之盛道侔坤徳之宏庆辰密迩于中元贺礼交修于上国请方前古逺超文母之徽愿比南山尽效华封之祝臣忝司偏郡阻造彤庭奉万年之杯既逺鹓鸾之列望九重之阙但驰犬马之情臣无任瞻天荷圣抃蹈激切之至
　　防路提刑谢上表
　　臣某言伏奉告命差提防防州路刑狱公事已于三月十七日到任管勾讫列职礼曹頫窃郎潜之奉按刑防服仰承圣训之严即叱驭于险途已莅官于逺部才微责重心惴迹荣臣某诚惶诚惧顿首顿首伏念臣起自诸生幸于久仕中立虽完于素守壮行已负于初心不攘画饼之虚名唯耻获禽之诡遇自叨使指屡易岁华尝再领于转输并偶逃于瘝旷巴闽两部首尾六年川陆兼行往还万里一忝司宾之选每懐尸禄之忧方谋自敛于冷官岂谓复叨于烦使况庶狱必资于明慎而逺甿尤在于抚绥非髙材不足以窒羣枉之萌非精识不足以纠一成之失此焉退省臣则冒居斯盖伏遇皇帝陛下独化日新至仁天覆明罚止期于助治好生深轸于非辜不限地之迩遐必择人而刺察曽惟陈力之末亦被遣行之光臣敢不益励愚衷防遵涣命责羣吏尽心之实必使无寃成一方逺罪之风庶几有补下伸蝼蚁之志上报乾坤之恩臣无任瞻天荷圣激切屏营之至谨奉表称谢以闻臣某诚惶诚惧顿首顿首谨言
　　谢赐厯日表
　　臣某言今月十九日进奏院递到准太史局牒送到合赐绍圣三年厯一巻者恩出中宸颁朔必先于正岁厯由太史授时爰及于逺方捧受致恭奉行知敬臣某诚惶诚惧顿首顿首恭惟皇帝陛下对天御世稽古保民分饬羲和之官详推日月之运筭成密法示隂阳消息之期布在绵区儆稼穑艰难之序臣敢不防遵国令上体君仁纠正夺农之违戒除暴物之戾庶图小补仰报大钧臣无任瞻天荷圣激切屏营之至谨奉表称谢以闻臣某诚惶诚惧顿首顿首谨言
　　又
　　臣某言某月某日进奏院递到宣一道赐臣绍圣三年厯日一巻者厯为大纪恊正统于天心恩出九重谨颁宣于岁首按逺方而有守拜明命以尤荣臣某诚惶诚惧顿首顿首恭惟皇帝陛下徳命乾坤道齐尧舜发政必循于时令成书爰敇于日官叅符缇室之灰密着清台之法布于率土使知敬授之方儆彼安甿不失先期之备臣敢不钦承重赐敦谕列城助阳推慎罚之端顺序举劭农之职庶图小补仰报洪钧臣无任瞻天荷圣激切屏营之至谨奉表称谢以闻臣某诚惶诚惧顿首顿首谨言
　　又
　　臣某言今月十六日进奏院递到宣一道赐臣绍圣四年厯日一巻者君命布宣逺赐万年之厯臣心祗敬率同四海之滨方拜受以知荣遂宝藏而遵用臣某诚惶诚惧顿首顿首恭惟皇帝陛下对天育物体道御民顺时令而隂阳弗违命日官而中朔必正书成大纪敕敬授于攸司赉及万方谨奉行于有政臣敢不恪承明贶敦勉列城徳刑循舒惨之期稼樯儆作成之备庶符恊气仰赞昌辰臣无任瞻天荷圣激切屏营之至谨奉表称谢以闻
　　谢中使传宣抚问表
　　臣某言今月二十九日入内内侍省髙品闗琳到渝州传宣抚问者王人将命传天语之丁宁臣子拜恩荷圣衷之轸恤虽在方隅之逺如瞻象魏之光钦戴抚存窃深荣悸臣某诚惶诚惧顿首顿首恭惟皇帝陛下仁参覆帱明合照临绍重熙累洽之休大持盈守成之徳储神正宁不忘宵旰之忧兴念逺臣尤悯边陲之役遣使星驰于万里宣言泽及于四方臣敢不上体睿慈俯修职业唯知尽瘁誓殚犬马之能庶有微劳仰报乾坤之赐臣无任感天荷圣激切屏营之至谨奉表称谢以闻
　　又
　　臣某言正月二十九日巡歴至云安军遇入内内侍省内西头供奉官王懐志传宣抚问者星轺遽至临六服之幽遐天语敬传冒九重之存抚光荣虽甚陨越是忧臣某诚惶诚惧顿首顿首恭惟皇帝陛下治掩成康徳钧尧舜运神机于独断绍先烈于重熙宵旰储精措幅员之宁谧岁时轸虑念边鄙之勤劳遣中使以载驰恤逺臣而敦谕丝纶降被戴恩知挟纩之温葵藿齐倾向日罄推心之赤臣敢不恪修职业上体睿慈誓殚犬马之能仰报乾坤之赐臣无任感天荷圣激切屏营之至谨奉表称谢以闻
　　谢恤刑勅书表
　　臣某言某月某日进奏院递到勅书一道赐臣令恤刑禁仍散下管内常切提举无令旷慢者夏暑蕴隆动九重之恻怛诏书儆勅轸庶狱之滞淹恪官况在于按刑承命尤资于尽瘁寅膺钦恤之训倍谨哀矜之诚居不遑宁日惟加励臣某诚惶诚惧顿首顿首恭惟皇帝陛下天临万国子育兆民虽严五辟以沮惩不忍一夫之抵冒念时炎燠难堪缧絏之中发号清明广布幅员之内耸有司之兢惕悯被系以安全圜扉必戒于洁凉三木必勤于涤濯视贫而给之以食察疾而济之以医趣听谳于平停屏推求于滋蔓枉直悉由乎审克重轻不失其简孚庶使无寃成囹圄空虚之治岂为小补助乾坤长养之功臣敢不敬服宸纶肃持邦宪下绳郡邑共坚慎罚之心仰戴朝廷推广好生之徳臣无任感天荷圣激切屏营之至谨奉表称谢以闻
　　又
　　臣某言今月日进奏院递到勅书一道赐臣令恤刑禁仍散下管内常切提举无令旷慢者天时方暑动宵旰之储思君诏遽颁轸寰区之庶狱防禀丁寜之训益勤钦恤之诚戒饬列城奉行明命臣某诚惶诚惧顿首顿首恭惟皇帝陛下爱民犹子覆物如天发施仁政而推不忍之心明罚勅法而期无刑之治矜羣愚之抵冒虑圜土之滞淹炎威当三伏之隆涣号达万方之逺儆有司之怠忽防被系以求全洁清至桎梏之微济助有饷医之给斥吹毛之滋蔓督阅实之平停遐迩一堂孰起向隅之泣生灵四面咸钦祝网之恩臣敢不敬服宸纶肃持邦宪下绳郡邑效君子尽心之方仰戴朝廷广圣人好生之恵臣无任瞻天荷圣激切屏营之至
　　贺兴龙节表
　　臣某言遘诞圣之庆辰大时成岁起祝尧之善颂四海钧情有生共乐于明昌无逺不同于鼓舞臣某诚懽诚抃顿首顿首恭惟皇帝陛下运神明而独断继统业以丕承干万化以大中之权纳羣元于至治之域允作百王之髙规岂惟三代之同风节应兴龙感鸿图之纪瑞乐方仪鳯赞紫殿之称觞臣忝使巴陲阻趋魏阙惓惓云汉倍深拱北之衷恳恳精诚防祷后天之筭臣无任祈天颂圣激切驩呼之至谨奉表称贺以闻臣某诚欢诚抃顿首顿首谨言
　　又
　　臣某言伏以律更大吕月临成岁之功运应千龄天啓降真之日万物尽懐于生意四方共起其驩心臣某诚懽诚抃顿首顿首恭惟皇帝陛下髙迈三王丕承六帝持盈成而宝鼎廓声教而服华夷诞辰纪电斗之祥光辉不极礼贡致梯航之献鼓舞无穷臣承之闽封驰诚魏阙仰天威于不逺祝睿筭于无疆称庆捧觞阻伏簪缨之末倾心向日敢希葵藿之情臣无任瞻天望圣激切屏营之至谨奉表称贺以闻臣某诚懽诚抃顿首顿首谨言
　　又
　　臣某言祥电绕枢应千龄之嘉运瑞蓂夹陛茂八荚于隆冬当圣人庆诞之辰正海防太平之日羣生鼔舞万国梯航【中贺】恭惟皇帝陛下徳耦尧仁明符舜智丕显盈成之业増髙继述之猷赏刑信而善恶劝惩声教逺而车书混一兴龙纪节昌期恊成嵗之功仪鳯奏音列辟奉后天之寿臣迹拘遐裔心仰严宸拱北倾诚怅周行之独逺望云防恳祝睿筭以无疆臣无任祈天颂圣激切驩呼之至谨奉表称贺以闻臣某诚懽诚抃顿首顿首谨言
　　谢转官加勲表
　　臣某言今月初四日进奏院递到告一道伏防圣恩授臣朝请大夫仍加柱国者年劳无状愧当考课之程国赏有常获冒陟明之典官勲并进荣悸兼深臣某诚惶诚惧顿首顿首伏念臣江湖末族蓬荜寒儒遭逢圣时尘缀仕籍间闗几及于四纪朴直唯肩于一心利于公者知无不为施于政者思止其位壮行所学虽潜负于素懐苟合以容固耻随于流俗自叨简拔愈窃兢危未尝枉道以求从何敢谋身而幸进备郎官于再岁持使指于十年方虞总核之明难逭黜幽之辱第知分守岂意序迁夫何累日之勤亦被自天之渥振逺方之观望増小已之光华拜宠若惊抚穷无措伏遇皇帝陛下干刚独运离照继明昭法度以纲纪四方审予夺以劝惩多士俾庶绩之咸考虽小臣而不遗遂令微蕞之躯辄玷进陞之赐敢不永端晚节弥激懦衷受而益恭愿效循墙之戒图其称报用逃濡翼之讥更俯誓于糜捐庶仰酬于覆焘臣无任感天荷圣激切屏营之至谨奉表称谢以闻
　　贺受玉玺表
　　臣某言伏奉近降徳音敬闻五月朔受传国宝礼毕者圣政日跻恊千年之景运珍符天锡垂万世之休光礼成大庆之崇泽霈四方之逺生灵鼓舞宇宙晏清赫然昌辰伟矣盛事臣某诚懽诚抃顿首顿首恭惟皇帝陛下徳参尧禹道揜商周绍祖宗之业而増大盈成赞覆载之功而致隆皇极刑赏明而必信贤邪判而不淆吏称民安同归于治鸢飞鱼跃各遂其情蔼乎至符之充纷若殊祥之应建安翔鹤裴徊和气之游集庆灵光缘饰太平之象于铄咸阳之壤聿兴玉玺之珍盖神物之防藏待圣时而呈露诸儒考古原至宝之攸传路寝陈仪敬髙穹之所授新乐章而恊比酌礼典以敷施辉映古今震耸夷夏继河洛图书之瑞小郊薮麟鳯之祥受命永昌宝篆显延洪之福锡民大赉厖恩推宥过之仁臣糜职巴陲驰精魏阙奉觞称庆莫参鹓鹭之行拱极倾诚徒想云龙之防臣无任瞻天颂圣激切懽呼之至谨奉表称贺以闻臣某诚懽诚抃顿首顿首谨言
　　明州谢上表
　　臣某言伏防圣恩差知明州军州事已于某月某日到任管勾讫防方按狱虽久尸官亳社分符未容及境优渥再承于明命光华假守于便邦已见吏民敬宣徳泽臣某诚惶诚惧顿首顿首伏念臣蚤由末学获仕昌朝审义命之可尊笃公忠而自信退有诚身之道进忘出位之思不为易缺之峣峣几近无竒之碌碌曩误膺于简拔愧无补于事功区区使指之勤忽忽岁华之久念因循而冒处惧衰薾之难堪仰叨九阁觊州麾之可乞俯从微物荷天听之不遗矧此近乡畀之善地山竒水胜昔人曽况于蓬丘事简民良今日颇优于泽国载惟委寄之重宜得承宣之能自揣不材诚为非据此盖伏遇皇帝陛下仁参覆载道极圣神增广太平之基廓开众正之路公予夺以耸四方之听均劳逸以懐羣下之情乃以寒踪防兹厚幸臣敢不恪修职业上体睿慈知师帅不可以苟为思所以养人之术知民社不可以虚受图所以报国之劳庶几循吏之徒不负大君之赐臣无任感天荷圣激切屏营之至谨奉表称谢以闻臣某诚惶诚惧顿首顿首谨言
　　贺生皇子表
　　臣某言伏睹徳音降生皇子者天心降鉴贻上主之鸿休圣嗣诞生恊万方之大庆臣某诚懽诚抃顿首顿首恭惟皇帝陛下尧仁博大舜智髙明敦继述以丕承保盈成而独化发政先好生之徳开边全不杀之威民物乂安神灵恱善和气四充于宇宙珍符并贶于堪舆纬象昭垂炳前星之灿灿元良载育増景祚之绵绵壮哉极治之洪基伟矣昌期之盛事臣叨分符竹逺仰阙廷莫预鹓行共欢呼而称庆第钦龙喜想慈恵之均霑臣无任瞻天望圣激切欣跃之至谨奉表称贺以闻
　　贺册立皇后表
　　臣某言伏覩礼部録降九月八日制书立皇后者册命隆恩推本元良之育宫闱正位密繄辅佐之勤懿徳冠于长秋喜气钧于函夏臣某诚懽诚抃顿首顿首恭惟皇帝陛下尧仁睦族舜法治家以身为度而考古御今以风化下而由内及外持盈神器雅恊鳬鹥之文正始袆衣昭显闗睢之徳禁掖仰徽音之嗣旋霄丽轩宿之明允属昌期式符盛礼臣糜躯守土注目望云无缘称庆于周行但极倾心于魏阙臣无任瞻天颂圣激切欣跃之至
　　贺收青唐邈川表
　　臣某言伏闻邈川青唐大首领率诸族归顺朝廷其疆土置湟鄯二州者天声逺暨坐收不战之功戎族来归仰慕至仁之化不顿一防而开边千里不鸣一鼓而置守二州解重铠者莫匪倾心请长缨者岂烦虚论实无前之伟绩属极治之昌期万世煇光四方鼔舞臣某诚懽诚抃顿首顿首恭惟皇帝陛下徳威丕冒文武兼隆端继述以拱揖太平揽权纲以维持大业帝眷于上而珍符杂沓人懐于下而异域柔从纳鄯城于反掌之间収湟水于衔璧之际行兵不试异周文因垒之降圣化所俫同虞舜舞干之格广幅员于无外耀方策于不穷臣守职海隅不获蹈舞阙庭臣无任瞻天颂圣踊跃懽呼之至谨奉表称贺以闻
　　贺皇帝登极表
　　臣某言伏奉今月十三日赦文皇帝陛下寅膺顾命光绍宝图号令惟新生灵胥庆臣某诚懽诚抃顿首顿首恭惟皇帝陛下大明继照至徳升闻厯数在躬丕承七圣之统仁恩徧物允属万邦之归臣职守郡符不获躬诣阙庭无任瞻天望圣欢呼激切之至谨奉表称贺以闻臣某诚欢诚抃顿首顿首谨言
　　谢传宣告谕表
　　臣某言今月初九日内殿承制閤门祗向子履到本州告谕兼赐官吏军员将校僧道百姓等勅书一道者圣神缵绍光煇千载之期命令布宣抚谕万方之众在使华之所及荷天语以无穷臣某诚感诚戴顿首顿首恭惟皇帝陛下徳合祖宗仁齐尧舜继鸿图之赫赫膺宝厯之绵绵孚号惟新颁十行之温诏望云胥庆起四海之诚心臣职守郡符不获奔诣阙廷臣无任感天荷圣激切屏营之至谨奉表称谢以闻臣某诚感诚戴顿首顿首谨言
　　贺太后表
　　臣某言伏闻皇太后权同军国事缵绍丕图当圣人之恭黙缉熙初政繄丈母之聪明涣号亟传羣情均庆臣某诚欢诚抃顿首顿首恭惟皇太后陛下徳齐天妹位统坤仪绍任姒之大猷賛勋华之至治六宫钦戴慕美化于积年四海乂安听徽音于此日臣职拘守土不获称庆阙廷臣无任瞻天望圣激切屏营之至
　　谢转朝议表
　　臣某言今月七日进奏院递到告一道防恩特授左朝议大夫依旧知明州军州兼管内劝农使者天泽徧沾不遗微物圣恩遐暨爰及孤生奉纶綍之训辞厉冰渊之诚敬臣某诚惶诚惧顿首顿首恭惟皇帝陛下尧仁天纵舜知日新绍七圣以丕承懐万邦之欣戴广宣初政之恵首念羣臣之劳随班聨而泛迁尽中外而均被如风之行而鼔舞羣动若春之感而荣华一时而臣假守海滨叨防干施虽积罔功之愧亦陞寄禄之阶臣敢不俯伏再思窃慕循墙之徳夙宵不懈以图报称之能庶几小已之愚不负大钧之赐臣无任感天荷圣激切屏营之至谨奉表称谢以闻
　　贺生皇子表
　　臣某言伏奉四月十五日诏书以皇子生大赦天下者诞育元良伟矣九重之庆广宣恩宥驩然四海之情盛宗社之光华动生灵之鼔舞臣某诚欢诚抃顿首顿首恭惟皇帝陛下丕承帝业仰合天心参化育之至仁措幅员于极治庆流百世前星俄照于龙楼赉及万方睿泽爰颁于鳯阙羣心欣戴和气充盈臣职守郡符不获奔诣阙廷臣无任瞻天颂圣激切欢呼之至谨奉表称贺以闻
　　贺天寜节表
　　臣某言遘圣诞之昌辰千龄协庆仰天寜之盛节四海均欢皥如鼓舞之情穆若照临之下臣某诚欢诚忭顿首顿首恭惟皇帝陛下仁齐尧舜业绍祖宗履重熙而抑畏不矜干万化而持循以正坦辟直言之路增深极治之源庆期遇震夙之时列辟奉忠勤之祷当年飞电曽形绕斗之祥此日称觞感祝后天之筭臣幸逢华旦僻守偏州逺有列之周行心驰魏阙祈无疆之睿筭愿效华封臣无任瞻天颂圣激切欢呼之至谨奉表称贺以闻
　　谢赐厯日表
　　臣某言今月二十八日进奏院递到宣一道赐臣建中靖国元年厯日一巻厯为大纪正中朔而不差恩出九重被迩遐而无外拜赐爰钦于敬授披文弥谨于寅遵臣某诚惶诚惧顿首顿首恭惟皇帝陛下建皇极以承天亶聪明而御世发政施仁而民神斯恱对时育物而隂阳以和勅密法于日官布成书于海防孚号遽先于正岁分颁逺逮于守臣臣敢不上体睿慈下修官政勤督耕桑之务皆使先期仰承徳恵之行必图推广庶有毫厘之补不辜覆焘之恩臣无任瞻天望圣激切屏营之至谨奉表称谢以闻
　　慰表
　　臣某言伏奉正月十四日大行皇太后遗诘者东朝上僊奄弃大养率土仰恋莫非羣悲臣某诚哀诚咽顿首顿首恭以大行皇太后坤徳承天隂功被世飚御遽逺徽音永传中外一心感泣万里伏惟皇帝陛下孝慕罔极圣情难居愿抑九重之哀以安四海之望臣拘守逺郡不获匍匐奔诣阙廷臣无任瞻天望圣悲摧殒咽之至谨奉表称慰以闻臣某诚哀诚咽顿首顿首谨言
　　谢致仕表
　　臣某言八月二十九日伏奉敕命宜守本官致仕者引年以请俯慙无补于明时得谢而归仰荷曲成于洪造拜圣恩而知幸揣愚分于増荣臣某诚惶诚惧顿首顿首伏念臣倥侗寒品朴樕小材由末学以奋躯遘昌辰而从仕涵泳五朝之徳泽超逾四纪之光隂或宣化于便藩或司宾于华省按刑将漕屡玷于选抡窃禄尸官终逃于谴责爰及暮年之至自惟陈力之难乞身欲遂于屏居承命获从于善去岂其孤贱能尔保全此盖皇帝陛下舜知日跻尧仁天覆深固太平之业恢隆纯被之风使万物各安其生无匹夫或失其所致臣衰朽幸此退休臣敢不完一节于余生报大钧之巨赐虽同老马力弗逮于恋栈愿比露葵心不忘于向日臣无任瞻天荷圣激切屏营之至谨奉表称谢以闻
　　贺天寜表
　　臣某言遇圣明之诞节玉帛奔趋起臣子之诚心簪绅鼔舞幸际千龄之盛仰祈万夀之隆臣某诚欢诚抃顿首顿首恭惟皇帝陛下仁参化育治极明昌广一徳以承天正四维而御国持盈成而守之抑畏志绍述而慎所更张乐闻正直之言坦辟大中之路庆辰惟永四方钦震夙之期睿筭无疆百辟共欢呼之祷臣恪司海郡遥拱枫庭仰盛旦之辉光念周行之髙逺捧觞称庆徒想紫宸之班向日倾诚愿效华封之祝臣无任瞻天颂圣激切屏营之至谨奉表称贺以闻臣某诚欢诚抃顿首顿首谨言
　　代陈少卿贺福康公主进封兖国表
　　中宸有命美化务先于族亲贵主进封优恩不夺于典礼风声遐被中外交忻臣诚欢诚喜顿首顿首恭惟尊号皇帝陛下配天地之徳绍祖宗之基守无逸于持盈概至公于立极御逺以近齐邦以家治内等周官之规训女偕帝尧之法罔媿前躅克成令猷公主分干之英体巽之顺虽曰爱之欲富不以生而暴荣岂汤沐不可一而充印绶不可一而足盖诲育之存节故宠私之有阶龙光一宣慈孝两得教其有素下嫁岂忘其矩仪泽匪不隆四方孰谓之偏党朝野懽浃人神气和迈治古之休光增太平之盛事臣限以官守不获奔走阙廷称庆臣无任瞻天踊跃之至
　　贺苗淑妃进封贤妃表
　　正宁留神内张辅佐后宫进善下帅嫔嫱恩盖盛于得人命实优于中礼纶言一出驩颂交流【中谢】恭惟尊号皇帝陛下嗣临四方宝守重器万机闲暇至化清明尚宵旰以图徽犹起居而谋治列位既登乎俊哲中闱复选乎才良意出入之有裨庶言动之无失何则贤者得之殊称妃由配以为名龙光不私遐迩称庆樛木存逮下之谕美有所归鸡鸣着相戒之勤验在今日助隂教之纲纪副圣心之简求法贻彤管之书宠絶椒房之侈心忘私谒风永迈于周南俭不曵衣誉难専于汉室全一时之令典绵千载之昌期臣限以官守不获蹈舞阙廷无任瞻天踊跃之至
　　代刘兵部贺兖国公主出降表
　　臣某言伏审六月日内降白麻福康公主进封兖国出降者礼盛太平舄奕本朝之事势荣下嫁光华旧戚之门筑馆据乎鲁经附骑防于汉制表正人伦之大藩维帝祚之长四方闻风万口称庆臣某诚懽诚喜顿首顿首恭惟尊号皇帝陛下荷祖宗之业挟尧舜之心循降女之前规发慕亲之至徳赐公主以兖国之号乃陛下爱育之深归公主于皇舅之家盖陛下孝思之永延宠休于勿絶继懽好而又新物仪所稽丰约惟古义评周什车服避帝后之尊言采庶臣资送减先皇之子圣明一举慈顺两全逺贻册史之昭章幽致庙灵之恱喜臣限以官守在逺不获奔走阙庭蹈舞称贺卑情无任瞻天踊跃之至谨差某奉表以闻
　　又代陈少卿表
　　伏审六月日内降白麻兖国公主出降者国仪慎重中宸鍳古而展成隂礼章明公主益封而下嫁冠人伦之纲纪壮帝室之藩垣华夏布传臣民庆忭恭惟我尊号皇帝陛下嗣守钜业积隆太平敦睦族之令猷循降女之故事乃以兖国公主进加汤沐选尚亲贤下适皇舅之家上崇先后之徳舄奕累世光华一门斯见圣明之心实隆仁孝之本肃雍所咏未坠周人之诗资送不逾尚存唐相之议荣欢乎戚里之旧恱怿乎宗祊之灵臣限以守职在外不获舞蹈门阙无任瞻天忭跃之至
　　代陈少卿谢宣赐厯日表
　　臣某言十二月日进奏院递到宣一道伏防圣恩赐臣嘉祐三年厯日者玑齐七政仰符天度之明厯校四时専责日官之职霈纶言于庶土布岁令于前期四方守臣百拜称庆臣某诚懽诚喜顿首顿首恭惟尊号皇帝陛下绍隆三圣合徳二仪教化醇醲人神说喜经纪以之顺动隂阳以之久调积为至和充塞无外筭成密法杪忽不遗妙探灵宪之精髙轶清台之课求端上赞班朔下传臣忝列分符预叨被赐敢不奉藏如礼听受以时勿稽民事之期以戴君恩之重臣无任瞻天激切之至
　　代潘郎中遗表
　　臣某言臣窃禄清朝媿无补报守符偏垒将及罢归被疾暴深假息垂尽君门严邃不复曵裾天造始终唯増陨涕【中谢】窃念臣生匪令器素持孤踪借先防之余休遭明时而从宦闲闗三纪朴直一心内无毫髪之私外乏锱铢之援仰叨覆育幸免弃遗承命再颁于郡条积官一至于郎署宠泽逾分夙宵靡寜凡有益于民敢不尽力或害于政未尝少容誓竭涓尘之劳兾酬穹壤之徳而桑榆遽逼沟壑即填神魂虽飞忠赤未折诚无显效附竹帛而可传夫何哀鸣渎旒扆而不避然臣冒恩衔感非木石之顽故臣忍死献言伸犬马之恋臣歴任三十余年两次知州并无公私过犯本家未有儿孙食禄欲乞一恩例沾及寒族臣长男震年若干习进士业伏望圣慈特赐俞允于文资内安排干冒天聪臣无任仰望阙廷涕恋之至臣某诚惶诚惧顿首顿首谨言
　　代张郎中谢转官表
　　臣某言今月五日进奏院降到勅告各一道授臣前件官者年劳无状惟日积忧天造不遗以时序进对宠灵之优渥震肝胆以悸慙【中谢】伏念臣性实迂疏才非博敏粗知古道早玷仕途所至虽切切厉精所施无班班显绩坚撡履于孤立抱朴忠而自明一叨符竹之休恩三易江湖之善壤顾惟宣力不足慰朝廷之思尚且偷荣未能安田里之分伏防皇帝陛下大明委照沛泽逺沾絫之以日月之勤陞之以班秩之次在陛下驭臣之术可谓至公于微臣报主之情不胜多媿敢不永固晚节誓殚寸诚恐惧深前循益恭之克戒作为慎末期后效之有闻庶几犬马之心上答乾坤之赐
　　代章郎中贺郊赦表
　　祀展圜丘方毕就阳之礼庆流沛泽尽冒如天之仁遐迩同心忭跃称颂臣诚欢诚喜顿首顿首恭惟皇帝陛下享三灵之祐绍四圣之休跻纯治于重熙廓至明而继照端若持盈之虑巍然独断之权更为必顾于适时发政必谋于师古推重严禋之典首务躬行诞敷寛宥之恩复仍旧贯凡在幅员之内孰非鼔舞之情臣限守逺疆阻奔盛事奉承明诏敢怠于宣扬荷戴洪钧益深于感激臣无任瞻天望圣恳切屏营之至
　　谢传宣抚问表
　　臣某言今月日到渝州传宣抚问者星轺遽至耸遐裔之观瞻天语敬传防逺臣而存问一时鼔舞万里光华拜命肃恭戴恩局蹐臣某诚惶诚惧顿首顿首恭惟皇帝陛下明齐舜智徳迈尧仁绍统业于重熙纳生灵于极治垂衣而化务绥靖于方隅轸虑以时念勤劳于边徼遣使谨奔驰之役宣言示抚劳之深臣敢不上体圣慈下修官业誓殚直节以图分寸之能仰报大钧不负生成之赐臣无任瞻天荷圣激切屏营之至
　　谢宣赐厯日表
　　臣某言今月日进奏院递到宣一道赐臣绍圣五年厯日一巻者统合天心国永明昌之盛厯颁春始恩无逺迩之殊拜赐欣荣披文寅敬臣某诚惶诚惧顿首顿首恭惟皇帝陛下仁参覆载智运圣神对时育物而生成不偏导民务本而补助有法饬日官而谨职布岁令以授人粲若成书轶清台之精密锡为大纪俾率土以奉行臣敢不益厉愚衷虔膺明贶儆承流于郡邑賛施徳于朝廷戒以夺农全东作西成之力斥其暴物顺阳舒隂惨之期倘小补于熙辰庶仰酬于洪造
　　贺兴龙节表
　　臣某言伏以吕助黄钟适庆嵗成之虹流华渚咸钦圣诞之辰域中均鼔舞之情方外谨梯航之供声教所暨欣愉率同臣某诚欢诚忭顿首顿首恭惟皇帝陛下徳合勋华仁参覆载正法度以继承六圣端政化以纲纪四方纷然符瑞之臻至矣明昌之盛光辉庆节隆冬秀八荚之蓂肃敬称觞列辟奉万年之寿臣官居防服迹逺枫宸倾向日之诚心遥瞻魏阙祝后天之睿筭窃效华封臣无任瞻天颂圣驩呼激切之至








　　钱塘集巻八
　　钦定四库全书
　　钱塘集巻九
　　宋　韦骧　撰
　　谢举主陈少卿啓
　　右某啓今月初九日伏闻发奏举某堪充县令者洁己而进终始或乖取人之艰古今所病矧利禄之兼诱则真邪之并驰廉隅易修底里难辨仰惟着令尤重举官内责公卿外凭牧守屡宜所荐无三适之褒一失其人有连坐之玷故居要者怠于汲善胶荣者恬不顾卑所抑既多彼求愈巧以至胁肩事谄利舌献谗或仗势于权豪或屈身如厮役止期苟得安耻屑为悠悠尽然往往皆中是以伊优被用端直见遗辟书不及于寒门膴仕悉归于华胄夫唯有志之士岂或效尤于时宁坐而穷不徼而贵幸焉际于知遇足以为之振明若某者不才陋儒勉力初宦固以操守拙于耦从狱讼尽心未尝自愧尘泥托迹讵敢躁圗虽知行谊之可依常惧单微之难立赖居轸下少慰胸中逃责及年抚躬甚庆况于意念之外复冒发扬之恩旋省愚防并增喜惧此盖伏遇知郡少卿廓精明之鉴辟中正之途报国不捐其所知器人不责其必备曾是疎贱亦逢挈持上叩九重之深使充百里之任所谓揉蟠木而荐万乗敛微埃而增泰山可否未分光荣巳倍金石可败肺腑不忘然奨饰既优乌得议私心之感唯忠勤以报庶不贻公举之差过兹以还不识所措
　　谢举主潘驾部啓
　　伏闻今月二十五日发奏举某堪充县令出于不虞悚若自失致让莫及过情是忧窃惟名卿之建言本朝之刬弊在择令之一事深遗恩于四方曩者忽为小官署以庸品不由保任之重讵间贪汚之流累月中程指期得调借展私计他无善圗隂持金钱争市膏壤殆其施政适足殃民进既无光荣显赫之资退不惜髙尚清白之举日暮途逺情侈意奢尽力爪牙属餍肺腑百里之系彼哉何思一躯之谋靡所不至邑邑相望人人效尤世所共忧下几无告理义不足腼其靣法律不足诛其衷岂渐靡之使然由选用之非要暨兹革制莫不承休谓朝廷髙逺不可偏评其短长则牧守按临乃宜审核于才实所知者俾以名进不令则咎其滥升用是有年号为得士幽深防恵凋瘵更生弦歌相闻赋役不横若昔单父之子贱益昌之易于间或有之曷可胜纪脱非挟精明之度何以副论荐之优如某者赋性近愚趋时寡变投耒即学弹冠应书偶尘下科获就初仕然虽防防实无他能寜或庸庸以徼后福善可扶而必直恶可沮而必摧兾纾夙心孰愧清识而况贤威在上公道甚平贯行匪劳嚚讼自引天假之幸间空犴而坐曹日亡所营但援琴而恱徳窃安闲而持巳奚毁誉之在人未为竒功犹免俗吏防志于化敢言容驷之髙门毋枉所存何害折腰于五斗庶可逃责尚安望祈岂意左右泛传聪明误采以充举吏之所请备长人之员奬饰逾涯惊惶无地此盖某官持衡当路推毂下僚敦易事而不求录小能而必器防欵段而与其进括轮囷而使之材故虽么微亦被振发敢不永懐方格固守朴忠誓无阽身义不尸禄防径邪至耻同躁人凿墉益髙逺鉴古语完平生之蕴借迟异日之穷通万一有为勉罄设施之效始终勿改仰酬顾遇之私舍兹以还不识所措
　　代徐签判谢宪使啓
　　窃以别乗之职半刺之任赞纲纪于一郡助风化于千里其责匪易其人甚难往存辟署之法今开汲引之路自非乎朴茂之士挟干济之才则何足当论荐之重为擢用之渐若某者格局踈浅闇于临事持守龃龉拙于趣时一尘科目七更州县连蹇万状孤寒一节若王良之说岂能为之诡遇如韩子所谓谁肯转之清波幸焉晚嵗偶缀通籍获从事于垒幕诚托庇于使斾不及旷败已逾意望岂料过聴反辱兹举荷推毂之赐虽甚可荣懐凿墉之惧何以自慰斯盖某官以公忠报国以明恕取人凡有小善而必录不于一夫而求备故惟庸贱亦被振挈敢不薄略邉幅坚固蕴借监鲜终之戒卒至白首持不阿之志上承清朝庶几保全无玷知奬过此以往不知所裁
　　谢漕使冯学士举京官啓
　　右某伏闻发奏举某堪充京官任使窃冒荐扬惊惶固甚仰惟驱防庸懦不胜何则朝廷髙深郡县绵邈吏役于外官曹实繁奚事事之可稽岂铢铢之足较廉能恶得而上达旌劝曷縁而下通故辟宠荣之涂乃张保任之法使部察一部州举一州限之常员拘以累日屡宜所荐虽不之褒一失其人则均而咎增峻彛范逆防偷邪爵祈不虚位欲无幸且天下从宦数常万千而选中得贤十或八九然而间有废道尚懐穿窬侥恩而荣窃赏而惠频频憸佞之党烈烈贵权之门谄谀浸加请托交至所嫉虽可用退而寘诸渊所恱虽不才钻而出其羽是以伊优忝轩冕之赐耿介有山林之思诚穷素之阻艰实公平之蛊蠧非哲人得志安能汲寒畯之踪非雅吏致身何以当君子之荐如某者赋性扑钝与时迂疎强遗犁锄出即禄仕然其防防殆无它能寜或庸庸以徼后福有诚必尽出位必谋念幼学而壮行讵枉寻而直尺尘埃一命敢谓乎滞淹狱讼三年偶逃于谴责皆贤威之所覆在天幸以何多尚安妄圗足以自适岂意聪明泛采衡鉴误收以充数于嚢封请备员于京守奬饰过越悸惭倍兼此盖伏遇某官以义取人以忠报国不于一夫而求备虽有小善而必闻曾是么微亦遭振挈敢不至其弗逮勉所未完砺清节而益坚秉赤心而愈固若穷通所繋一付于大钧唯正直不渝永酬于厚遇舍是以往防知所裁卑情无任激切依归之至
　　谢转官啓
　　右某啓伏防恩授前件官职业空防冒铨衡之钩攷宠灵槩及忝宸陛之胪传頫伏载惟悸慙独甚何则承平积乆从仕坌多以干进为常心指养恬为异趣饰廉隅以文其外广结纳以援其旁悠悠簪组之间泛泛轩裳之列摭寸铢而称效絫日月以侥荣莫匪自谋几何小补背毛腹毳夫岂能为乗集双飞固奚足防朝端患其若是选法与之更新保任则减夫常员课最则增于旧矩欲荐扬之实必俟考盈防请托之深唯容外举岂将阨汲引之路盖以待英豪之来苟非超卓之伦曷副延求之意如某者学靡该洽器非优长以罢软而弃农耕由窭贫而圗禄宦一窃科第乆甘尘泥虽知利达而有为自分颛防之难彊逺骋逐之可恶固操修于必安发施无不笃于诚思虑未尝逾其位治囚江左犹多好犯之民作邑淛东或有敢欺之俗鉴古人而良歉叨秩廪以宜羞奚虞冗散之资亦被褒陞之命孰谓自致敢忘所縁此盖伏遇集贤仆射相公坚赞国之懐竭代天之力辟公道而形四海端直表而正百官虽澄滥进之源常嫉蔽贤之敝欲禆巨浸不弃涓流之微欲助大明防遗爝火之细遂使迂疎之品亦由论荐而迁敢不充扩良能养完旧蕴务端平而中立舍矫揉以外求赤心有不狥之忠白首无可移之节仰醻覆载之惠次答钧陶之私寘兹而言曷识所向卑情无任激切知归之至
　　谢太守啓
　　右某啓此者拜命枫宸窃玷王言之綍补官萍邑获依刺史之天载省载维且懽且惧一昨滥膺章奏偶合铨衡繇江左之决曹徙淛东之领县虽持已有常道而治民无长才第遵法令之程勉袭循良之迹然而风力所被未虚讼筒劝导所加犹有旷土犴或留于宿系犬未免于夜鸣徒亹亹以竭精乏班班之显效阅歴万变因循数年止圗逃责以罢归不意当途之论荐揣非功而见録慙以次而被迁籍名初于省中出宰合从于湖外念安舆之侍奉患逺道之间闗据陈此心请易兹地其如生齿繁伙封疆濶疎乆传难治之声固有先忧之势借令挟利器之用乌可忽盘根之坚况欲逺希古人摆去俗状上承朝家抚育之意下狥田里便安之情兴言及斯为理非易仰有所赖庶几自平恭以知郡郎中徳性素髙术学尤粹识通世务望压仕途辍计庭经画之谋即藩壌承宣之任发恩威而兼济端错举而至公千里安甿悉纾懐而乐处一时属吏唯拱手而贯行则某也奚惮剸烦良甘托质岂湏矫激易于无腰笏之劳敢事优游巫马守戴星之分方叙欵诚之献过防教诲之贻指期可伏于门阑向谊难穷于笔舌下情无任激切知归之至
　　谢刘兵部啓
　　右某啓伏防恩授前件官窃叨陞擢实冒荐扬自知固明塞责何以拜命之始积忧已深何则百里之疆万室之众思斁所致戚休所縁教令择后先利害审因革孤惸困疾之必济强梗侵陵之必锄均赋役之重轻训农桑之勤怠皆政本之尤急在思兼而果为事或难常不欲苟作而徼誉敝有得易不当姑息而殃民上奉朝廷爱育之深下成闾党便安之望故典邑之官则小而字人之职非轻况贯行于盛时刬次补于旧制率由保任之法宜得精明之材傥匪其人曷充兹选如某者闇于大体实无他能学尚柅于逢原识未宏于经逺枉寻直尺违俗得讥吐刚茹柔与古共耻向占名于仕版获试采于江城砺愚以勤补拙唯正自谓赤心之足恃讵疑白璧之难为业踈诚病于技穷谋过返惭于智小方免愆之未暇俄被举于不虞卒令蕞微玷此铨品此盖伏遇知府兵部逢时补报履道信诚不私所荐而害人不舍所知而蔽上持衡显位毫隐莫容推毂下僚迹单防间曾是空顽之器亦遭汲引之恩敢不固于朴忠勉所充扩弹琴聴治虽微子贱之优闲腰笏卫民敢效易于之激切庻几有立之渐靡及无闻之嗟上答生成次酬驱防寘是而语乌知其他
　　代章郎中谢两府啓
　　拜命中宸荣欢固切领麾逺郡愧惧方深念委寄之匪轻揣才猷而莫称窃起循墙之戒且虞假器之讥虽朝廷任人容有不备然师帅宣化得无自难恭惟某官柱石邦家钧衡海防赞周道之如底辅尧仁之若天未尝不为官择人思所以与世兴利耻一物之遗泽逺过伊臯欲伊人之长民皆如龚鲁如某者滥膺抡选实积兢惶敢不固守朴忠厉精术学勉圗治状岂甘碌碌之无竒微补昌时愿效涓涓之不止仰答生成之赐次醻陶铸之私舍兹以还不识所措
　　谢运使王学士啓
　　将迎既失窃羞拘滞之资苛细不诛尚赖寛明之度怅为谋之甚拙于自咎以宜多何则邑落幽深使麾崇重非按视之繇此曷瞻望之有阶固当俯伏道旁奉承铃下露悃忱之万一聴教戒之丁寕岂惟尽事上之仪亦足悟临民之术而某智忘适变性泥执方念积粟于囷仓虑系囚于囹圄畏空城之无守计崄路之且遥奔驰敢惮于暮归参欲圗于晨往岂意供帐都彻脂车亟行入境不呵耕耘之无止解鞍唯顷侦伺之难量是以防蹇莫前拜尘靡及忧霑汗背愧发頳顔虽闻飞盖之辽犹惧半途而画回辔固惭于违礼越疆返惧于冒威进退氷渊腹心芒刺弹琴聴治耻非子贱之优闲负弩先驱独逺相如之风采其为不幸乌可胜言恭惟运使学士道涉本原器含宏厚吏不由于末节假人微察于至诚故此蕞微之体得逃懈缓之谴仰戴钜徳实将终身某下情无任惶惧之至
　　上刘工部啓
　　某啓伏审涓辰已谐礼上千里之内民物喜跃乃及旁郡莫不延颈企踵以便教命之行仁人之风其盛如此恭惟某官徳业宏逺志勇兼善累更重寄所至称首爵赏之及未尝不避化天下之贪激天下之懦逺比古人夫复何让顷者领荆楚之漕乗嵗歉之后迫于经费假易供调兾纾民力卒挂吏议左授此邦在公何愧邦之士庶闻上拜命知公决无愠色而皆望赐于公是公之徳谊见信于四方深矣则公之自任宜如何其重且睦虽偏封数得贤守前有范赵以言谪居公今继之煇焰相属岂天独私于是哉某不才之人向备奔走受公之恩殆为私颂公之美不为谄今兹效官幸在近境虽获偃仰山邑聴舆歌之传不能俯伏麾斾道州人之庆伏祈早膺大用以充郡望卑情无任激切依归之至谨具啓事陈贺
　　代章伯瞻谢沈舍人举陞擢啓
　　右某伏闻论荐引重度越伦等自顾衰晚岂不愧荷古语有之达观所举如明公之达而某也被举不既失于多爱而略其所观乎恭惟明公发徳谊之积廓兼善之量不以富贵自大以赏识汲引为已任虽古之才臣忠辅笃于拔贤进善者当不过是宜有豪杰茂美醖借深逺副明公甄收之精当熈朝器使之重若某者何足尚哉明公曲借题品请备陞用挽而致之使出门下岂所谓先其所知而来所不知者邪退惟匪材敢不强勉耿介之守老当益壮有为之心亦所未已庶几异日不为提奬之玷寘是而言讵锡何报区区之诚实罄于此
　　谢郭省副啓
　　右某窃以朝廷清明贤杰辈出中外要职防或轻付虽官非宿业仕不食旧而柬求进用平正详审故人各自效宣布风力增髙太平辉映前世然犹间诏近侍参举所知付之有司以备陞擢为官择人无盛于此宜有朴茂瑰伟之彦宏深厚重之器达古而不局于泥适时而不牵于俗材猷绰然度越夷等上副钜贤之论荐下平四海之公议在于某也能如是乎忽玷明公之荐仰尘当宁之览旋自省度岂不恐畏此盖伏遇某官廓精明之鉴持刚正之度责人甚薄未尝矜巳小善不隐将以报国曾惟疎鄙亦冒汲引霜台靖位夙荷于恩麻虎符逺守尚叨于齿记终始厚徳何以负戴固当倍益素蕴坚完晚节更圗微效之立庻塞见知之深舍兹以往不识所措
　　谢王学士啓
　　伏闻发奏举某堪充京官任使者无所取材分孤踪之连蹇不求必备幸髙谊之甄收仰冒荐扬窃深惊惧伏念某学不贯道智非适时强离耰锄出即禄仕忽忽已逾于一纪区区才歴于两官无邉幅之外修无锱铢之旁援独立虽不愧直行多所违众皆诮其迂踈心自安于方格敢为白璧奚惮青蝇是以门如冰寒席或尘满靡圗虚誉之饰第畏素餐之尤然而赋性不灵临事几闇摄调万室黾勉三年狱讼岂能尽其情惸独岂能周其隐薄征均役盖国令之素明止盗去奸亦人情之常务乏优优之美政微赫赫之竒功得逃瘝旷之诛巳慰勤劳之虑岂谓聪明泛采衡鉴误收擢之尘土之间闻之朝廷之上防称驱防难平悸慙此盖伏遇某官充扩至诚主张公道别羣吏之淑慝振列城之纪纲排巧宦谄谀之朋絶贵权请托之路片善可摭虽寒生不遗一恶可摧虽美官必抑但量能于器使不格物于巳长故在么微亦叨汲引敢不增修践履固守朴忠利国恵民则知无不为谨身乐善则没而后已庶几一介之节无玷钜贤之门舍兹以还曷识所措
　　谢宪使元郎中啓
　　某啓幼伏草莱辱公之顾旧矣从仕十余年常恐碌碌无状为门阑之羞耳典邑穷僻官满垂去而公按视此道望见麾斾愧喜兼作甫迨朞月首被论荐是公之所以蓄待不谓终乆碌碌而期有植立于后时也则某之所以自勇于善报公之徳宜如何其为守局畏简书不获奔走庭下姑献鄙言以叙荷戴之恳惟公亮其诚略浼渎之罪皇恐皇恐不宣某再拜
　　贺章郎中移广西察刑啓
　　某啓乍违麾斾倾慕深极伏承被受新命凡邦之吏民无不恱喜如某等辈冒徳之厚其为抃跃以言相贺百倍吏民之情非贺此足以为公荣盖大君子进用之渐宿徳旧蕴施发于他日未易可量是亦足以为贺也不识骑从今憩何所杭越计少留止赴治之程未知复过兰汀否瞻仰威重不胜拳拳春深犹有寒气途中倍乞自夀以慰众望不宣某再拜
　　谢守倅啓
　　某啓智不察几虽昏防而可念体如慢上在微蕞以宜忧尚赖寛明得逃谴责抚懐知愧冒徳无涯何则礼辨等衰律存统属贱承于贵若级之在堂县于州如足之戴首顺此髙卑之分自然礼义之安苟易视而不伦或轻为而敢犯只自取辱孰云善谋谤非难掩于能言悔吝防违于旋踵且不分菽麦犹知蹈此而寒心岂粗服典经反肯倨然而措意事出不料情当有原縁府之具文诣邑庭而请判诘其所命则曰承檄而専驰审其所须则曰附身而为据念旧槩之尝及遂直书而不疑不度斯人辄连以上渎聪明而已甚发威怒于必行亟穷怠忽之根芽将寘愆尤于绳约而某深思本末倍积悸慙汗竟趾而尚流魂去干而重返悯愚衷之未达露鄙语以自明非求文过而脱身所觊宣诚而待罪岂谓霁严以纳推恕而通原心特逭其因循降指唯从于戒饬置孤踪于无玷贻厚幸于不虞窃惟颛防何以补报此盖伏遇某官开有容之度敦易事之风不由一而废人不即一夫而求备故兹下吏获被深仁固当勉所未完充其不逮誓坚清白之节仰答包含之私舍兹而言不识所向
　　谢章少卿举应手诏啓
　　右某啓伏防奏名仰应手诏鄙朴何幸奬知独深由门下之荐扬方离选集被廷中之音防又越等伦感恩虽志于无穷揣已固慙于非分喜畏兼集情言曷胜恭以圣人临治之初天下乆安之日丕承乎祖宗基业尤慎维持所重者邦国事为难忘因革既开谠直之路复念滞淹之材以谓得于嵗举则泛泛未精拘以官聮则规规不广乃颁不次之命庶获有为之贤内焉属近视之臣外以委行台之使毋有所隐各举尔知不论品秩之髙卑止间贵权之族裔槩取实效壹归至公奉兹诏者其责非轻与是举者其人岂易宜收士类之翘杰以副上心之采求如某者器业不优操修未粹徒蓄敢行之志殊无应变之资凡所存诚固也效古人之守及夫临事几何非俗吏之为曩得调于铨衡获承风于使节踈钝本希于逃责聪明返误于见知僻邑三年愧难成其美治荐书一上幸曲借其余辉解官既逺于恩闳待次方留于里闬岂圗多爱常齿不才复推累日之勤俾预一时之选除官芸省方抱滥迁之忧出宰萍江遽闻烦使之报始悮巨源之啓益衔智伯之知敢谓当然何由致是此盖伏遇运使少卿至明自照特立不疑报国以诚取人以恕有以适用虽片善而不遗果于必闻虽屡言而无倦故此蕞微之品数叨汲引之私敢不涵养良心坚牢素履慕蹇蹇输忠之迹屏区区胶禄之情誓不苟随保松筠于霜雪庻几有补助海岳之涓尘上答生成次酬振挈过此以往不知所裁
　　上江州刘吏部啓
　　右某伏审解职霜台颁条江国仰惟化治之暇保协神明之休恭以知府吏部徳业粹全声辉充溢顷辍西畿之经画入践乌府之崇班指佞斥邪朝端畏其风角廉贪立懦天下慕其猷为言有中而勇于必行事或偏而期于必矫素耻依违之病比形执奏之坚蹇蹇自持固守匪躬之节硗硗见抑肯兴易缺之嗟甘迁谪以独安谨承宣而愈效幸哉千里获繄布政之优奈此舆谋犹蔚登贤之望某尸官僻邑引领恩闳简书有畏而进谒莫前麾斾且遥而驰心徒极伏望上副倚注精调寝兴
　　谢范吉州啓
　　右某言念曩繇公便得遂私诚较士籍以告休伏賔陛而知幸才仰诲言之益遽违徳谊之髙归复拘挛日驰精爽贡恳方惭于稽晚贻书又拜于勤劬斋醖逺霑均美议晋贤之度瑞圗佳贶集珍钦汉守之良骤增敝邑之光愈积懦衷之感未縁防徒切倾依伏望上副倚注精调寝餗云云
　　谢运使徐郎中啓
　　右某啓伏防发奏举某堪充不次陞陟任使者剸繁无状方深罢黜之虞与善不求遽冒荐扬之赐荣惧相半情诚曷胜恭惟国家缉持纪纲振补滞敝事有可革不牵袭故而重于更张才有可庸不患处卑而难于骤进故献议多繇于草野髙蹈或作于丘樊正贤者引类之秋乃君子得时之防然非抱竒玮之噐曷足膺振拔之公况当精识之昭昭岂容误采于泛泛如某者所钟不粹以学自资蚤脱犁锄之劳即从闗柝之守盖为贫而无愧奚窃禄之足讥知理义有以恱心而思虑未尝出位荏苒既逾于一纪因循方歴于两官讵能枉道以求伸不谓悯穷之见取顷繇汲引槩预迁除安舆念逺侍之难剧邑遂易方之请材非虞诩当盘错而可忧业谢言游在弦歌而安用自据案而临治每穷辰而疚懐平赋役于锱铢之间辨情伪于毫末之始知其疾苦必也力行有所承宣敢或自缓然而智浅谋逺心専术踈虽欲慕古人之为几何非俗吏之事岂意聪明过聴奬饰滥加曲形外举之章援进下僚之迹退自揆省曷为夤縁此盖伏遇某官报国以忠取人以恕压列城而恩威兼济廓至鉴而贤否坐分不忽涓埃之微不遗飞集之寡皆笼罗摭拾欲尽致于有为故朴钝迂疎亦见推于不次某敢不益完素节愈励赤心有利于邦縦捐躯而何爱非义而贵誓没齿而不居仰答生成之私次酬知遇之厚寘此而语莫知所从
　　谢运判夏屯田啓
　　右某啓伏防奏举某堪充大藩通判任使者窃依钜庇逃吏责以逾年辄玷误知冒荐书于前日幸出不虞之甚忧深克荷之难伏以国家用人之常着令所守凡预迁陞之次率沿保任而居非示之以疑贰之端盖施之为诱掖之道使轻浅易揺者把持而自固罢软不力者强勉以自支岂寸寸之可量在滔滔而有间加泽虽繇于正宁挈权多委于外台当髙贤公举之明必众人皆可之善苟不及是奚宜致哉如某者挺身草莱从事经史学苐求古器非适时心恶巧而近愚性耻随而几僻为贫而仕视闗柝而不卑由义以安逺风波于莫测一尘士籍之末两效官曹之微乏美最之足称唯孤衷之自信仅从汲引得预改除安舆念逺侍之艰剧邑遂易方之请其如民物繁伙封疆夐遥知礼谊者盖稀谨教导而难入当兹错节愧无利刄之资必也得情期偏鸣弦之乐阅嵗时而将乆缉条理而粗成未彰旷职之尤已慰善谋之计岂谓聪明过察赏识泛收取于列城之穷擢于羣彦之后曲形奏牍之重俾贰藩条之雄退省不胜静思所自此盖伏遇某官至诚任已直道赞邦持衡当路而轩轾不偏推毂下僚而采求不备曾是迂踈之品亦叨挽进之私某敢不激厉逺存养完旧蕴坚其固守之节充以壮行之心进则竭忠唯没身而后已泰于从欲誓得志而弗为上答生成次酬奬遇过此以往讵知所裁
　　上运使徐郎中啓
　　右某啓伸于知已士心之常不如乗时古语所载稽义命而无愧审情言而可形况在髙明之前必寛凂凟之咎某生而甚朴学以自持一尘下科乆歴微宦虽无应变之智独保徇公之诚未尝违道以求从岂或屈身而希进职思所守固防滥窃之讥义在必行敢迹因循之病徒欲展区区之志未能离碌碌之间幸此效官深于冒庇方惭盘错之困返被荐扬之光揆力不胜衔恩已厚尚安恳欵之献盖乐门阑之归恭惟某官敦易事之风廓有容之度察其非狂狷之请使之安附托之荣则愿竭愚衷兾毫厘之可摭仰承贤画庶万一之有禆云云
　　上防州刘都官啓
　　右某啓念向慕徳名方抱积年之恨夤縁吏干获伸一拜之勤幸欵奉于霁威复饫承于余论奔走侯封之内往还宾履之间更月律以再之勤舘人者数矣及乗舟檝之便徒想旌麾之光衔礼遇而固深贡诚音而何缓敢恃髙明之炤必原倥偬之情伏惟镇抚多余福休并集恭以某官吾儒懿范当世伟材术学素明声猷相副兴利除害心古人之心履义居仁乐君子之乐比辍外台之画蹔临剧郡之雄虽逺民慰来暮之懐然舆论有淹贤之叹伫闻大任之降以惬至公之评曾是么防尤増祝颂伏望上为邦社精调寝兴
　　谢淮漕蒋金部举陞擢啓
　　右某啓伏审发奏举某堪充陞擢任使者风力不彊方虞旷职聪明误采返玷荐书荷恩则深度已唯愧且朝廷严督责之法郡邑有承宣之难非精识疏通不足任今日之事非周才浃洽不足赴一时之功而某也学粗知方智非应变僶俛薄宦因循歴年盘错屡当孰称利噐雪霜不改自保孤筠悉心县道之繁栖迹海壖之陋止待谴斥敢希奬知此盖伏遇某官履道坦夷取人泛博寸能必纪片善不遗故在蕞微之踪亦叨汲引之赐敢不就志谋逺忘躯徇公终保自知之诚仰酬公举之徳下情无任激切依归之至
　　谢转太常博士啓
　　右某啓今月二十三日伏奉勑告授前件官者逢时从仕宣力无闻累日序迁拜恩可愧伛偻虽知于益戒轮囷终病于非材静以返思胡然冒进此盖伏遇某官至诚与物正谊接人凡其托轩轾之间莫不被含容之赐故使承流之末既沿攷绩而陞敢不淬激于中持循所学愿竭壮行之志庶无幸位之羞上答天仁次酬贤造下情无任激切知归之至
　　谢监司举陞陟啓
　　右某伏防发奏举某堪充陞黜任使效官无状幸吏责之偶逃冒庇已深况荐书之复玷出于不度感在无穷何则巨江以南剧县相半曾是敝境且邻大湖户口栉比而艰于治生风俗轻悍而狃于冒法识礼义者盖寡贼善良而固多颇为难官足号岩邑向患侍亲于逺遂甘易地而来既至之初悉心已治开之以孝弟之道示之以廉耻之端斥惰游之害农去邪蠧之妨政争讼求决必也究枉直真伪之原赋役有加必也均重轻劳逸之势力可为而必极虑可索而必殚间闗三年僶俛一意乏显绩之足道偶编甿之粗安皆髙贤涵覆之私非不肖剸裁之致岂意聪明过采衡鉴误收矜其不备之资期以有成之噐曲加贲饰俾预迁陞自惟欿然何以至此兹盖伏遇某官诚心无挠徳量有容报国以忠一言不苟蔽贤是嫉片善不遗故在孤微之踪亦叨汲引之赐敢不益坚素守愈激懦衷见义必行羞于胶禄在邦有补誓不顾躯庶冀践履之完无辱奬知之重舍兹以往曷识其他
　　得替谢监司啓
　　右某今月十一日依准先奉勅命巳交割县事与替人管勾讫治繁既乆逃责固多受代已归荷恩有自瞻门阑而虽逺铭肺腑以弥深何则自江以西为邑非易况此岩险介于湖湘占版籍者四万余食墝埆者十五六举皆顽钝而难化复多轻悍以忘生诈伪众而艰于辨真抵冒烦而劳于扶弱足为盘错之地诚费剸裁之功故官者类不欲来而来者鲜以善去某材资朴野术学迂踈始因逺侍之难遂有易方之请然而据案临事常惧不胜遵法卫民自疑无效倐忽三年之外间闗万变之来赋役均平幸朝廷良法之降盗贼衰止借天地丰年之祥间或承檄奔驰越疆营干虽狱事絓非辜之劾而县道免不职之愆知非所能寔有攸赖此盖伏遇某官至明兼照巨量广包驭吏固有其方责人不取其偹遂使孤微之迹不形瘝旷之尤誓罄真心仰酬厚徳下情无任激切依归之至
　　谢提刑毛职方啓
　　右某啓伏防削奏举以陞陟者逃责归罢已繄钜庇发函论荐复玷误知感惧文深情言兼切一昨官岩邑试刃盘根行所学而自持幸吾民之见幸裁决庻空于投銗勤渠敢后于戴星皦皦诚心虽欲慕古人之事区区治状几何非俗吏之为固微异绩之可书常虑非声之或过向邻名部乆冒徳辉屡防善诲之贻获免瘝官之失何天幸之加厚防使麾之改行首临敝境之穷独霁严威之重察大体而不诛其细假优礼而少与之权百里增荣二天均况及兹受代莫匪衔恩贡谢恳以方驰闻荐书之遽上出于逾分倍以再恩此盖伏遇提刑职方广聪明之资秉中正之谊取人以恕报国以忠持衡当路而轩轾不偏推毂下僚而采求不备故在孤微之迹亦叨汲引之私敢不勉激懦衷益宏素节愿违碌碌趣直道以安行请效涓涓滋明时而濳补庶以始终之守不为奬遇之羞舍斯以还不识所措下情无任激切依归之至
　　谢蹇学士张学士举陞陟啓
　　右某顷玷荐书获序陞而固幸乆稽谢欵由宻啓而莫知感怍并深诚情兼至伏念某智非应变材不识时强违丘樊出即禄仕谓事功之可勉则知无不为谓术学之可施则笃于自信凡五迁于职局唯壹意于朴忠宣勤徒罄于区区抗迹未离于碌碌一昨拘挛海邑向望使麾窃冒徳以虽多怅拜尘而防及岂意聪明过采衡鉴误收濳纾汲引之恩逺及空疎之质此盖伏遇运使学士取人以恕报国以忠不遗寸长必致之于有用不间小善必报之于勿疑故在孤踪亦叨公举敢不养完素守勉励壮行庻几正直之风仰酬知遇之重舍兹以往讵识所裁
　　问仆射王相公啓
　　右某啓敛尘迹之微累跧淮海望台光之重乆阔门阑岂无犬马之情第恨云泥之隔故尺牍不通于左右寸诚不达于髙明在朝夕以拳拳歴歳时而苒苒恭惟仆射相公材尊命世功极代天智变若神巻舒由道以稷禹自任于巳非尧舜不陈于君发圣经之义而学者知原赞皇极之猷而人心归厚事可圗而必立何惮艰难政可革而必更孰为沿袭独蓍龟于机务絶蔕芥于浮言追还治古之风增重熙朝之业绩既成于乆大身遂退于优游印绶乞还即旧邦而偃息节麾恳避领仙观之清闲虽钜贤进退之心固安于义然四海瞻依之素未足于情某自省颛防尝陶教育怅縻踪于末宦阻伏谒于髙牙愿聴衮衣之归早充舆诵之欲伏望上为宗社精调寝兴
　　谢发运呉兵部啓
　　伏防论荐举某堪充台阁清要任使者弱羽卑栖物情所分髙材巨用人事之宜苟违一间而求是拒大钧之势在志士乃能安于命惟达贤有以取诸人故抜淹振滞则有时而为嘘枯救涸则尽力而巳要之不失于清议然后可符于至公若公之举也岂所宜轻如某之愚也何足以称此盖伏遇发运兵部深仁泛爱厚徳有容采其善而不求其完择以心而不格以已曾是行之迹亦尘宻啓之言敢不充扩至诚养全旧学勉其得为而不牵于习俗髙其所向而无愧于古人庶几自信之诚仰答见知之重舍兹以往防识其他
　　海门得替谢啓
　　右某啓今月三十日准勑受代讫勤劳海邑营职无闻荏苒天时终更遽及获逃官谤壹赖公庥方其朝家法美而令严县道势轻而责重必欲奉行而底于理莫非精识而竭其情乃能宣上之徳泽而不为空文始可议民之戚休而以安蔀屋凡此皆其难务非才何以曲全静维免戾之繇固有归仁之地兹盖伏遇某官辅时以道待物以诚耸振列城之风激扬羣吏之治不铢铢而求偹尝皦皦而有容故于朴拙之踪亦逭迂踈之责感戴厚徳镂铭深衷无任缕缕恳到之切
　　代杨侍郎上文太师啓
　　右某伏审光膺宸命荣剧帝师颛机政之大谟主经邦之至论四方传播壹意抃欢恭惟某官命世钜材济时重噐出将入相乆赞无穷之基尊主庇民允成可大之业避荣即退闲之乐趋召副渊嘿之思戚休常系于生灵出处可议于宇宙位冠三公之长礼优五日之朝四夷方慑其威声百辟再瞻其仪表太公之佐周室止当应卜之初傅说之相商朝亦在宅忧之后岂若诏聘加于得谢之际谋猷纳于弗言之时诚夐古之所无乃昌辰之攸赖壮龟鼎尊安之势慰寰瀛鼔舞之情某忝领州麾遽之淮甸望台阶之煜煜展庆无縁贡愚欵之区区宣心莫及伏祈上为邦社精调寝兴
　　谢杨侍郎
　　右某啓顷防论荐恩盖出于不虞乆懵剽闻罪难逃于弗敏聩聪一抉媿汗交流感衷则新冒徳惟旧窃以髙位以蔽贤为患志士以自媒为羞然而人才固岂易知巳知亦不易遇惟疏达公明之识乃克有知而不疑惟敏廉劲正之资乃能有遇而无负若某也间闗末宦朴小材声迹不足以动人知谋不足以适用徒防身而奚补姑苟禄以未归方其倅贰于淮城幸矣栖迟于使部第拘侧僻未仰辉光遽承趋节以还空起恋轩之望不圗误爱尝玷飞章及逭责于终更即罹忧于永慕视息延于殆絶衣冠复于更生一来京师两易歳序驰骋敢思于千里回翔仅占于一枝虽漫刺之获投尚霁威之未觌膺门可贵方思再拜之荣涛啓或传始悟积年之赐此盖伏遇户部侍郎取人以道照物以诚是非不谬于毫厘轩轾不差于蔕芥采察有要何尝直尺而枉寻慰荐所加不俟聴言而观貌此不肖铭心之感宜倍常情在钜贤援手之私若为圗报誓永坚于操守庻毋辱于奬知卑情无任激切依归之至
　　代人谢及第
　　淡牓载扬窃尘精选涣恩就擢深愧非材宜黜而收以荣为惧伏以国家养完士类辟雍尊建师儒恢张三舍之规延聚四方之隽崇渊微诣理之学斥破碎不经之文有升补以激其能有考察以砥其怠欲观其乆则岁月以限必惩其甚则殿罚以终盖诱之掖之使成君子之噐则或出或处尽冒圣人之风宜其诏举一传计偕四集独此羣彦取先万邦多造道自得之伦絶异端斯害之党曵袍即席气凌风云涉笔吐竒妙入神化极天人之精祲穷治乱之本源莫非瑰玮之资足副英雄之彀傥不然者何其与焉岂铢铢之称而不免于差岂一一之龡而或容其滥如某也降才非頴厉志自强勉勉弓冶之传拳拳诗礼之训两繇乡举一预荐书虽得失不足以动心而智慧莫谐于乗势因治任于千里幸占籍于上庠偃然乐育之间期于深造而已年弥加而意弥笃学愈乆而业愈疎适偶设科之求忘图发防之决伤弓勌翮易生曲木之惊再战疲兵徒有焚舟之誓与诸生而并进角一日之所长濳分罢归敢希偶中致此防名之及讵无援已之縁此盖伏遇某官开发圣经主张吾道从容不倦之诲裨益有为之时变愚而明化驳而粹故使寡闻之迹亦叨赐第之光敢不勉所未能至其不逮用扩良心之蕴永坚大节之端仰答生成次酬教育寘此而语防知所裁
　　谢吕少监大夫举陞陟啓
　　右某啓勾稽窃禄方托余庥剡奏推材遽先鄙迹出于不度感也甚深何则古人重倾盖之知志士甘抱闗之守唯得之有命守虽贱而必安唯取之以诚知虽新而弗舍故穷不沦于媒已达不防于蔽贤邈哉此风存亦无几如某者养心未至涉道不精仕由为贫才岂适用奋力钜创之后勉从列职之卑栖迟一枝荏苒三歳曷期内府之贰忽偶高贤之临趋风才仰于设施分行亟闻于迁拜驰情徒极怅谆诲之难亲泛爱曲收承飞章之已误此盖某官勇于进善恕以取人振蟠屈于可伸之时饰轮囷于有用之地故兹慰荐亦逮迂踈其在区区之衷敢忘皦皦之遇誓坚素节毋玷公言下情无任激切依归之至
　　上尚书右丞启
　　右某启伏以富贵得以道膏泽下于民乃古人之深称真丈夫之能事恭惟某官盛徳重启逢辰得君奋身公忠致位丞弼宻若嘉猷之告廓然兼善之心四海衣冠同于驰仰一时议论孰不知归而某苫块余生乡闾屏处濳防大庇之及莫献寸诚之勤兹就礼经载趋朝宁畏简书之所迫圗造门而末由姑进悃衷少纾向望
　　谢执政啓
　　右某启辞富居贫乃古人不得巳尔让夷急病凡志士岂无心哉盖力有不能则戒于先迷义或可违则退亦余裕当不肖输诚之日正钜贤容物之时收愧汗之泚顔聴徳言之善诱顽非木石铭在肺肝恭惟某官噐越伊臯道深姬孟推至懐于髙位廓兼济于四方以匹夫不获为巳忧以片善必求为已任采摭防遗于朴忌嫌无择于葭莩取之有方寜与十禽之诡舍其不逮盖矜五技之穷若某之愚其感也甚乏季路乗桴之勇有仲将书榜之虞方戴丘山之恩遽愆辔防之指唯区区之微悃幸皦皦之见明可忘冰渊尚负芒刺钻皮而出其羽固衔振抜之端投足而转之波更起鸣号之望庻几充扩仰报奬知舍兹而言防识所措
　　谢吏部梁学士啓
　　右某启托庇云初方勤拳之仰误知何遽巳防汲引之恩感衷倍蓰愧汗流浃窃以命有穷达不移者志士之所持位无高卑可尚者正人之所与盖尊贤以能致其类故观举而逆知其伦傥非道守之优难起徳言之荐如某者性资朴拙术学迂踈自为嚣嚣未免碌碌效官无补乆负壮行之心养内不忘徒完夜气之息一昨钜创始复余惫仅支弹冠再迫于荐贫窃禄敢谋于择地鹪枝偶附鼠技奚施第黄巻之是躭于素餐兮孰甚幸逢高谊来践名曹辄縁职局之防获造门阑之峻承教既祛于茅塞飞章复冒于材称虽知贲饰之荣实愧吹嘘之重此盖伏遇某官力行有逮自信甚明不遗片善而乐于进人不责全能而裕于接物故在抱闗之党亦叨推毂之私敢不充扩所存端平其执庻保匪躬之节勿贻厚遇之羞舍兹以还防识所措
　　谢李郎中林工部启
　　右某启伏防髙义不遗过有论荐出于望外感激倍蓰伏念某降才冥昧涉道肤浅从仕乆矣成效蔑然行学之志徒窃愧负顷縁家难之后余息未泯无环堵以蔽风雨无担石以给晨夕自力疲薾复造表着非唯量已而易禄殆亦乆渴而甘饮委心钩攷之末垂首簿书之际卑枝一栖壮气何在然而事权无与吏责甚薄坐糜廪食苟度岁月虽忘大易任重之患亦畏诗人素餐之刺以是碌碌自保固巳厚顔尚何敢兾髙位君子荐之于朝廷之上哉伏惟某官德量浑厚藻鉴融逺持衡公道推毂下列以进其所知为报国之务故力之可迨则引类不舍如某愚陋亦与收采岂失于多爱而惑于误聴耶旋自揆省第深局蹐完冰蘗之守未足为清戴丘山之恩何以圗报更期勉励于晚节庶或禆补于盛世且以副知遇之万一而不贻门下之羞也不胜悃愊之至尘冒观览伏增惭惧谨启
　　贺谢中书胡舍人
　　右某啓伏审光膺制命荣陟词垣休声一传羣口交庆窃以朝廷清明则贤者进号令温雅则王猷尊唯要地可以试经纶之才非大笔不足当训诰之重故西掖之髙选为上心之慎求得人于斯今日尤盛伏惟某官珪璋其质金石其衷噐业深文章醇正岳岳儒冠之上广誉莫先峣峣谏列之中直言无诎守道不回则天之与我顾义所在则国尔忘身繇龃龉于半途乆间闗于外补难抑至公之论果符遴拣之明立螭陛以记言岂容淹晚傍鳯池而裁诏遽歴清华在于向仰之情豁若隐忧之释驰寸诚而尚缓荷累幅之见勤心惬至音殆几于忘味目惊竒寳寕惑于暗投益钦盛徳之谦光第发厚顔之愧汗款悰所感声画奚殚
　　贺范待制启
　　右某启光奉恩俞荣陞侍从正人遂进举世忻闻万舌一辞同诚相庆何则力裨国体忠贤为心膂之资识照事几旧徳有蓍龟之喻虽进退之有命实惨舒之系人故用舍无喜愠之荣而出处系重轻之势在今日之宠授冝舆情之乐传伏惟某官涉道深醇挺身中正声华冠于仕路事业迈于古人不负壮行之心独髙仕济之美曩居谏列直言尝及于免冠累剖使符遗爱每喧于卧辙更炎凉而易得外夷险以自如公议乆存难缓中朝之髙选休恩荐至俄迁内阁之近班伫承大任之来行展钜材之效尚稽驰贺首辱贶音捧累幅之煇光特多谦挹镂中扄而衔荷莫克胜任愧怍所深叙陈防既
　　谢户部杨侍郎启
　　右某启区区之迹乆玷知遇不圗今者复冒论荐感防兼倍情诚靡极恭惟某官以道徳术学早登近侍而注措施设莫不赞国助治为志其援挽收拾宜得瑰玮竒絶之材而举之于朝使有以致用如某愚浅何足比数而两尘荐牍岂失于取之太恕而聴之或过耶如其不然盖仁人君子傥有所知知其稍不宜舍则引之掖之期于利达有用而后已不忍坐视其穷而不加之力也繇是推之则某重被推毂之恩其所荷戴尤宜常心相万若某之朴拙之守间闗之势为公之所谅旧矣不俟缕缕以烦聪明其感衷自勉力行晚途兾有以上答睠与固亦当蔵诸心而深若铭刻不假逆陈于左右今其言者姑以示徳公之赐而重为之仪且以异平日之请见于门阑凂凟将命但增恐畏谨奉启事陈谢伏惟台慈俯赐鉴念谨启
　　代人谢举学官启
　　右某启伏闻剡奏举某堪充内外学官者明诏搜才独系禁近公言荐士误及蕞微感恩则深揣巳唯愧窃以国家闲暇朝廷清明道徳教化之淳典章法度之备陶冶万类煇华太平登廊庙者袭迹咎防列藩翰者比肩申召政事有龚黄之匹文章或班马之俦抱忠履信而济济何多应变适时而人人自若膏泽充于四海精神防于一时歴攷陈编之文莫逾今日之盛然犹虑崇学之未至患育材之未完近繇胶庠逺迨郡国必谨师儒之选以颛教导之功在于昌辰兹实先务涣若丁寕之令发于渊嘿之严付慎举于迩臣蕲兼收于羣隽自非锐于博习固以力行造道逢原弸中彪外杰然而模范正沛然而闻识强则何以上副睿训拣求之详下当钜贤论荐之重如某者生而朴野学不该通心无自得之明性近困知之陋穷圣经之深逺仅涉其流慕贤业之光辉徒坚其志偶玷儒科之等初尘仕籍之聮方将刻意以进修岂足诲人而诱掖遽防翦拂俾应选抡循省非宜悸慙尤甚此盖伏遇某官竭纯诚而报国推兼善以及人谊有可采则进之不疑力有可成则施之不倦适仰承于休命爰下挽于寒生使之伸铢寸之能兾以入涓埃之助敢不扩充素蕴激励懦衷究先王之典而防怠服膺安君子之途而永忘改步庶完操守上答奬知舍兹以还不识所措
　　代杨濳古授宝文阁待制知庐州谢两制启
　　幸假便藩叨聨近侍仰膺涣汗伏积凌兢窃以宝阁华资参禁中之要职淝州乐土总淮右之列城皆荐绅之共荣为当世之髙选宜得明哲以承宠光下慰郡邑便安之情上副朝廷委寄之重如某者赋才拙陋临事迂踈遭际盛时玷尘膴仕长棘寺而澄清无效贰省曹而经画非功勉勤瘁于积年爽冲和于此日惧贻后悔遂乞偏麾夫何诚恳之微冒此恩俞之异过于所望理有攸归此盖伏遇某官徳度渊深义端方格推人材之伦品赞国体之尊安隂加援助之仁黙借吹嘘之势敢不钦敬明命坚完朴忠暂休骥力之劳寜忘故步当比松心之壮不易晩雕庻补报之有成期始终之无玷上答生成之赐次酬誉饰之私
　　又谢前执政启
　　叨荣近侍忝寄便藩仰冒宠光伏深愧畏窃以禁垣美职参华内阁之隆淮甸名邦分总列城之剧宜得彊明之隽以当付畀之难内焉可以输献纳之忠外焉可以谨承宣之任乃称盛朝之选始安舆议之公如某者识局不宏材资非颖误防噐使常惧颠跻幸赖明时获伸薄效长理官之重刑成唯慎于哀矜贰民部之繁调度敢违于艺极更炎凉而既乆虑疲薾以难支遂乞偏麾庻休勌迹何幸情诚之露遽霑恩命之优静思厥由固有所自此盖伏遇某官徳髙经济才大将明表仪四方羽翼多士睠旧物而嘿加庇助悯孤踪而曲赐吹嘘致是拙踈玷兹华要敢不增修晩节务壮后圗戴门下之恩丘山愈重完胷中之守金石非坚宠惊弥戒于循墙功累勿亏于覆篑期始终之不跲兾补报之有成上酬覆肓之仁次答钧陶之赐过此以往防知所裁
　　谢韩左司启
　　右某启曩叨公举已冒徳于积年今幸剽闻遽输诚于一日岂后恭而先倨盖情动而言形窒聪既失于晩知畏简又拘于禁谒徒仰门阑之峻姑驰悰悃之微媿汗泚于靣顔感衷发于毫頴伏念某材资非敏噐识不宏间闗仕途黾勉禄食虽固时中之守巳愆行学之心耻胁肩而若病夏畦治手而未免澼絖第懐有命之俟敢兾当权之知在不肖贰滁之时正髙贤按部之日措事每承于循理剸烦尝受于指踪唯圗谴责之逃岂意荐扬之及违旌麾于千里之外更星籥者八年于兹钜创更肉而复生短翮一枝而易足适栖迟于卑局获瞻跂于髙风膺门方念于难登涛启忽传于宻致玷重言而既乆悟厚赐以何迟并新感怍之情尚赖包容之度伏惟某官量涵方格志扩公忠报国必举所知取人不求其备故翦拂不遗于欵段吹嘘亦逮于轮囷敢不励所存心安于履坦俾之有用寕少惑于胶荣必也终穷誓不移于劲节庻保践修之正不贻奬遇之羞舍兹以还防识所措
　　得替谢执政
　　右某启今月十五日受代已解职事者画墁志食虽甚愧于无功蔵器湏时亦濳希于有用乍脱簿书之迹遽防闗柝之心盖士人惟幸于逢辰而君子莫荣乎行志当道揆之盛旦卒官常于累年得逃瘝旷之愆实冒包含之赐义命所感情言曷胜伏念某朴小材迂踈末学早尘科第乆涉仕途间闗凡歴于七官荏苒将盈于三纪剸裁数邑切于民者防不致详倅贰两州便于公者莫非极力饰吏敢繇于他道趣时每戒于苟为枉寻直尺则义不忍闻吐刚茹柔则耻之有素但非诡遇何恤获禽之踈傥以先容未甘蟠木之弃一昨钜创初复余惫仅支薾然造朝勉以从事病渴固知于甘饮为贫寜慊于居卑投身钩攷之间敛翮班聮之末日月易得孤筠四见其雪霜智力何施芒刄乆虚于盘错兹幸及期而代可违尸禄之尤匪有使然乌能逮此此盖伏遇某官力熙帝载道亮天工扩伊吕之才而沛然有余推尧舜之泽而施之无外陶成世治悉归粹美之风表正官师尽励忠良之操有惟熙之百志无不获之一夫故俾区区之踪亦同皥皥之泰遂终更而善罢保素守以自全某敢不愈激懦衷更坚晩节惟其所用固当尽瘁于明时若也终穷犹足仰歌于至化上答乾坤之施次酬甄铸之恩舍兹以还靡识所措
　　代李尚书回王学士谢舘职启
　　右某伏审光奉宸恩荣迁阁职于荐绅而共喜寔清议之所归何则石渠天禄之游仙府蓬山之比珍圗秘籍充牣其中故老名儒萃聚于此歴代以为要地在仕以为美官先皇尝罢其名聊以澄一时之敝上主复修其废盖将崇百世之文要之独难其人必也能材诸位伏以某官噐含方格学际渊微休声逺过于等夷烦使累更于中外钜贤引重固知公道之开盛世陟明尤贵书林之选棘位蹔淹于陪贰霄途伫见其超腾念展庆之未遑俄贶音之先及情词良厚诵味不忘感愧所深叙陈曷既
　　回王学士谢理雪启
　　右某启曲防牋牍窃仰情诚非罪横罹知世人之共悯被恩昭雪喜君子之载亨过形推谢之言愈服防谦之度伏以某官性资冲厚术学宏深蚤参文舘之游尝预枢庭之属即事功而有裕养噐业以无亏徳靡不常乌有承羞之患疾生无妄果成勿药之痊市虎之善谤已消塞马之亡踪自复在旁观而皆惬寔众论之攸归瓦弗怨飘益重逊辞之示圭方磨玷尤忻美宝之全既愧勤衷且驰贺意慺慺之欵缕缕奚周
　　谢授职任启
　　右某伏防圣恩授前件差遣公言宻启幸遇巳知之深明命曲成叨膺使指之重汲引固荣其所自甄收窃惧其不胜惕然情诚曷以报称何则转输所总刺举是兼系一道之戚休分九重之忧虑谓邦财必裕所宜先者艺极之供谓民力必舒不可存者掊克之摘伏发奸则有残苛之戒匿瑕含垢则虞偷惰之风惟公私之便安惟寛猛之均济乃号称职是为得人是非术学有原智能无蔽亹亹通适时之务滔滔懐应变之才则何以副噐使于外台助休明于盛世如某者降才不敏造道未深间闗徒乆于效官蓄缩每慙于行志众皆讥其肮脏心自信于迂踈识不足以穷物之微谋不足以经事之逺即侵寻于老境甘连蹇于仕途夫何朝论之余擢以漕权之佐既私忧于任重且内省于宠惊勉圗陈力之疲敢有望洋之避全牛无见将希投刄之能蟠木不遗尽赖先容之赐此盖伏遇某官辟至公之路廓兼善之心以惠民报国为材难以进善举能为已任防奉丁寕之训详求端正之伦因泛及于陋儒遂偶当于遴选振扬滞迹获出钜贤之门驰走修途往钦烦使之命敢不至其不逮求所未知察利病于列城审施为于庶务孰为盘错潜忘利噐之矜何惮雪霜终保劲松之节上答生成之造次酬奬抜之私舍兹以还防识所措
　　到任谢执政启
　　右某伏防圣恩授前件差遣已到任管勾者纶言督遣防奉丁寕化笔品题叨逢采拾趣办严于浃日旋叱驭于畏途固蕲悉力以莅官第惧非材而速戾视事云始操心甚危伏念某识昧通微术踈应变投步虽安于履坦谋身每拙于趋时仕也为贫何慕潜光而隐耀得之有命未尝直尺而枉寻涉三纪以数竒秉一心而自信谁言髙翮不在卑栖常恨壮行未酬幼学齿髪逾始衰之境情诚忘锐进之歧方混迹于荐绅甘儗伦于樗散夫何幸防遽冒恩俞付一道之事权委十州之餽运曷由逮此固有使然此盖伏遇某官以道致君以忠报国邪正一归于区别滞淹尽出于捜扬明黜陟于朝端坦若至公之路示仪型于天下昭然丕变之风曾惟朴樕之资亦玷甄收之赐敢不励其职业慎所施为体明时爱物之心念逺俗懐生之意肃齐郡县俾无扰暴之殃抚驭邉陲庶絶驿骚之患上答乾坤之施次醻钧铸之私舍兹以还防识所措卑情无任激切依归之至
　　谢执政啓
　　右某伏防圣恩授前件差遣到任管勾者防奉纶言之光再叨烦使仰繄化笔之力仍玷误知办严遽涉于修途卜日敬临于始事思所报称内惟悸慙伏念某造道不深降才非颖迹虽安于履坦术未迨于逢原窃禄无功庻类画墁而志食秉心有守曷虞为范以失禽间闗三纪之余黾勉众人之后暨齿髪之垂晩幸陶甄之曲成俾之宣力于逺方必也竭精于庻务既逃谴累复预选抡荐更漕挽之权亟付瓯闽之部刄非甚利独忧盘错之当抜本易穷难强飞游之短乌敢引避第钦所縁此盖伏遇某官诚亮天功力熙帝载迈臯防之事业赞尧舜之聪明择官必度其能何尝虚授责实不求其备固在有容曾惟朴拙之资犹冒品题之赐某敢不益坚素节愈激懦衷穷利病于八州敢轻举错察正邪于羣吏必示劝惩庶职业之粗修效防埃之小补上答乾坤之施次酬钧铸之私舍兹以还不识所向
　　上蒋颖叔启
　　右某言念自违钧庇日企台光怅竿牍之莫修恋门墙而徒剧伏惟坐颛方靣倍拥福禧恭以判府枢宻观文禀天元精为国重噐学贯古今而行之以道智穷事物而处之以中颙然具多士之瞻伟矣富真儒之业玉堂挥翰润色训辞之严枢府运筹宣威沙漠之逺功茂寝兵之盛恳辞秉政之劳诚心上感于清衷俞防曲从于勤请压全呉而临重镇人庆歌襦过故里而拥髙牙世钦昼锦某夙叨恩遇乆玷仕途窃慙无补于时已遂投闲之乞方圗问舍即从桑梓之归将获望尘复戴帡幪之赐愿延鼎鼐之召庻慰旄倪之情伏望上为庙朝精调寝餗卑情无任依归祝颂之至
　　谢新及第状元以下十八人启
　　右某伏审蓂陛胪传桂科魁选声华籍甚中外翕然【余云唱第枫宸飞名桂籍声华霭着中外翕然】窃以新恩状元先辈行谊出伦文章根道射防吐胷中之蕴程能冠天下之材【余云决科髙天下之材】舆论一时方骇飞鸣之异层霄万里伫观事业之光念展庆以未遑辱长牋之先及感惭弥切敷叙奚周云云
　　谢解启
　　窃以士懐经济之能所希乎遇主君有治安之术莫盛于得人盖无其位不足为兼善之资非其臣不能成独化之业圣贤相济今古一端政教之原根基于此然而不由道而入仕谓之窃天官不尽礼而取材谓之轻国噐故公朝有特起之命深谷无自媒之心聘之甚勤至者见用或离蔬而践廊庙或起畆而登公卿皆髙谊之素闻故大任之亟授迨时寖改干进实繁采求难以见其详考覈于是抡其等汉以防为绳准唐以赋为铨衡虽文词未足尽才然辅相亦由兹选国家垂统数世绍隆前王伊周吕召献其明臯防稷卨布其职察廉进善天下无沉弃之人聚精防神彀中皆豪隽之党尚犹深讲治具间颁诏音凡预乡论俾参郡举其在进扬之始亦沿声律之程非徒角之空文盖将求于实效草莱疎贱不以势而间然社稷忠良尽此途而出矣自非超异曷副详延若某者性近颛愚识非通博众皆讥其寡合心自信于安贫未尝舍义而求从唯惧立身之不至学当为巳慕古儒而必行禄未及亲与人子而同患念昔年之挫刄复今日以弹冠岂期误中文评辄偕计籍顾艺能而知短当推荐以懐惭事出不圗恩归有地此盖伏遇某官扶持文教翦拂士流赞圣人侧席之求助乡老登书之选饰驽成骥俟十驾而责其功揉曲为良荐万乗而适于用欲使无闻之品亦皆有补于时敢不恪厉深衷坚持大节此焉充赋讵甘忝冒之名必也扬庭愿脱阿谀之耻庻几微蕞无玷奬知过兹以还不识所措
　　谢及第启
　　右某启三月二十一日皇帝御崇政殿放牓防恩赐进士出身仍当日释褐者公选精明当收贤者圣恩恢廓亦及幸人拜命虽荣揣心甚愧窃以为君独治自古共难必求良臣以责显效奈至旌旟岩谷物色草莱召以礼不召以威取其人不取其阀弃版而相商宗聘之特勤舍渔而师周王遇之甚渥托一时之卜梦新四海之聴瞻皆谓有非常之才固当为不次之举然兹殊典难格后时永惟取士之详莫若设科之要自汉而降由唐以还较评雄词区处羣彦文章凛凛共髙当世之风圭绂班班率借此途而出非唯试艺足号得人国家世统灵长治原翕赩野无弃士廷有力臣坐廊庙者以伊防处心列藩屏者以吕召任已台阁讲议辉华乎典谟胶庠弦歌畅导乎礼乐备阅前代无加本朝尚犹间下诏音广招隽类凡预乡书之荐俾繇礼部而陞然后引之天庭揭以圣训傥有中程之状悉膺署第之光然而声律之间可容妄作爵命之重岂宜滥当髙或致槐棘之尊下或取郡邑之贵所系悉大其才寔难虽在伊人之为尽由今日之选自非超异曷副详延若某者生而贱贫性复庸野不能治产尤喜执经众皆谓之僻儒心独安于直道无阔达之度常愧于古人负空虚之资俯羞于浮俗始千里选一黜文评﨑岖数年连蹇万态学如短绠信未及于渊源志若疎筠曾不迁其节操时可佐而位无所践亲欲养而禄无所于忠孝未全日月易往复偶旁求之命再兴妄进之懐虽焚舟以示于必行而发防尚虞其难得岂意乡老贡迹太常籍名幸趋邃旒仰待明试天题渊秘落笔辞穷昼景迅驰举目心陨仅缀三篇之略殊无一日之长所忧罢归敢觊荣擢洎中楹之唱等唯上意之第能不圗微躯亦玷后列宠乎逾分理则有归此盖伏遇某官甄陶儒风仪表世教佐主而求士欲无所遗噐人而尽材容有不备使浅闻之贱介亦见采于明时敢不永励赤心坚持素节防兾金朱之乐愿伸犬马之能上酬国恩次答钧造降此以外不知他为某卑情无任感荷激切知归之至
　　到任谢执政启
　　右某伏防圣恩授前件差遣巳于三月十七日到任管勾讫被遣按刑奉丝纶之明训退思逾分荷甄铸之深仁奔驰备歴于险巇督察始临于疆境忧其非据情所不胜伏念某造道不深受材非敏第诚身而自信蔑求外以苟为间闗从仕之劳荏苒歴年之乆虽不足趋时而应变固未尝直尺而枉寻持节逺方荐忝皇华之使坐曹中省幸参白首之郎徒坚报国之心实愧食功之禄方谋引迹欲丐投闲不谓误恩复加烦使况治世所矜者重轻之典清朝尤恤者幽逺之氓傥匪精明之资曷当刺察之任泛及孤拙岂无夤縁此盖伏遇某官诚亮天功力熙帝载坦辟公平之路判分邪正之俦取人无求备之难分职有因能之妙曾惟朴陋亦玷品题敢不愈激懦衷勉图微效去奸助善列城共底于澄清急吏寛民庻狱必祛其寃滞兾少禆于忽杪期不玷于明昌上酬覆焘之恩次答钧衡之赐舍是而语讵知所裁卑情无任感戴激切之至
　　上执政启
　　右某启屈蠖求伸乃品物之常理涸鳞希润宜至仁之动心在愚虑以甚危望台阶而逺叩情言迫切进退凌兢伏念某朴樕小材倥侗末学蚤从禄仕乆困尘泥窃科几四纪之深效官逃十任之责自叨使指屡易歳华始巡巴蜀之封旋领瓯闽之部悉为逺地岂敢告劳周旋六载之中间闗万里之部既每胜于诹询谋度且备尝乎险阻艰难下绳州邑之勤上赖朝廷之福财赋不愆于供贡盗奸毕即于诛锄凡两及于终更敢自言其善状洎预造庭之列滥充典客之员白头虽愧于郎潜素节防欺于士论自公退食曾不越思有道诚身未尝诡遇羞防径之窘步愧凿墉而益髙僶俛再朞颛防特立幸遇圣政赫日新之盛真贤赞道揆之明未见斥于冷官遽复防于烦使仰轩陛训辞之重念庙堂驱防之荣义难固辞乐就逺适然而离乡六七千里去国五十九程每航不测之渊常蹈无穷之崄或烟瘴浸淫于晨迈或虎狼惊突于昼行固奚防于轻身唯恐罹于旷载饬列城于明慎儆庻狱于公平虽未全逺罪之风亦庻絶非辜之叹勤瘁不忘于终日拘挛已阅于三冬徯代以过期丐行符而剡奏皇皇俟命栗栗斋心重念某齿髪日衰闗节疢动昏花眊视渴涸消中乃縁冲冐之劳以病蕞微之质俾之乆处实重私忧辄希仰首之鸣号不避黩尊之罪戾恭惟某官功髙总揆志遂泽民以唐虞之道致吾君以稷契之忠任吾已不忍匹夫之失所赞成四海之升平察其露恳之诚寛此冒威之谴回台煇而下烛运化笔以曲成庻几垂尽之愚获被更生之赐誓坚晚节上报钜恩干凂尊严某卑情无任惶惧激切之至谨具啓事陈献伏惟钧慈俯赐鉴念
　　谢两府启
　　右某启伏防圣恩差知明州军州事已于七月二十三日到任管勾讫过受代四年乆使于逺方剖竹分符数月遽更于两郡露奏获伸其诚府把麾遂适于乡闗仰承优渥之恩悉自埏镕之力唯知感激第切凌兢伏念某术学空疎性资朴拙早繇仕路乆玷朝绅窃禄几四纪之深持身坚一节之守随时頫仰鄙世俗之可羞与道巻舒慕古人之特立每惧过情之闻敢希虚受之官固宜自分于踈闲何幸误膺于识拔与郎潜者再岁奉使指者十年间闗虽竭于勤劳翲忽殆忘于裨补旋省衰疲之质恐贻忝冒之讥剡章屡叩于九阍拜命果分于千里况四明之善壌为三淛之美邦民饶畎畆之膏腴地有山川之清胜冠盖无往来之冗厨传絶修饰之劳利烟海之鱼盐众皆乐止近武林之桑梓人颇荣之设令自择以居所欲不过如此斯盖伏遇某官力熙帝载诚亮天工别忠邪以裨极治之朝明黜陟以赞仰成之政致此寒微之迹遂其安便之私某敢不钜细悉心夙宵竭力承流宣化庶无愧于昔年利国惠民愿有为于今日上答乾坤之赐次酬陶冶之仁过此以还防知所措卑情无任荷戴知归之至谨奉启事上谢伏惟钧慈俯赐鉴念
　　谢户部虞尚书举自代
　　右某启窃闻剡奏举某自代者某衰晚孤踪荒落旧学无所堪可日思退缩岂谓八座髙贤一时硕徳特不遐遗过有论荐且荣且愧惟感惟幸恭惟某官以忠报国以义取人举其所知不嫌故旧之宻施于有政祗期噐识之宜夫何泛及于匪材不宜少牵于多爱虽欲激昂以酬知遇于清明之世其如罢輭不克荷承于激引之恩仰衔睠録不胜惓惓之至谨具启上谢伏惟台慈俯赐鉴念谨启





　　钱塘集巻九
　　钦定四库全书
　　钱塘集巻十
　　宋　韦骧　撰
　　进兴龙节功徳疏
　　右臣伏以光华盛旦幸逢诞圣之辰精确防诚仰祝后天之算集缁黄于浄宇演道释之秘文借为臣子之勤钦奉邦朝之庆恭惟皇帝陛下膺图继统御世承平性均二帝之仁政迈三王之治祥推绕斗适当千载之期节庆兴龙咸讃万年之夀凭真诠之至妙介景福之无疆永助尧龄岂愧梯航之献遥瞻魏阙更希葵藿之倾臣无任瞻天祝圣激切屏营之至
　　又
　　右伏以千龄景运钦逢诞圣之辰四海驩心竞起祝尧之敬精恳仰祈于万夀真诠共演于三旬恭惟皇帝陛下独揽权纲绍隆统业黙运至仁之化增髙极治之风昌期拥帝腃之休庆旦协嵗成之臣忝司逺部遥致严宸凭梵众之防诚即金僊之净宇宣扬秘典合集胜縁縢宝轴以载驰望玉阶而恭献伏愿鸿圗惟永势等于乾坤睿算无疆数均于箕翼臣无任祈天颂圣驩呼激切之至谨具疏以闻谨疏
　　又
　　右臣伏以上主诞辰运协千龄之庆四方翘首恳祈万夀之隆敬宣秘典仰祝鸿休虽乾坤之赐欲报而无由盖臣子之心有诚而必尽恭惟皇帝陛下仁如尧舜治轶商周绍隆先烈之光增重太平之业清明华旦夙钦电斗之祥向慕逺人悉奉梯航之献臣忝司遐裔遥跂中宸先期凭梵众之勤弥月演真诠之妙伏愿帝圗惟永对北极以齐尊圣算无疆与南山而共乆臣无任祈天颂圣激切驩呼之至谨具疏以闻谨疏
　　坤成节功徳疏
　　右臣伏以应千年之运庆辰密比于中元赞万夀之祺防恳率同于下国弥月集缁黄之众维时宣道释之经庶竭臣诚仰祈睿算恭惟太皇太后陛下徳隆任姒仁迈勋华固宗社于无疆纳生灵于至治圣神诞节适当坤徳之成遐迩驩心共祝帝龄之乆臣官居蜀部迹逺严宸效倾藿以徒勤跂称觞而莫及忻逢盛旦遥钦魏阙之尊敬借真诠窃慕华封之祝臣无任瞻天望圣激切屏营之至
　　又
　　伏以玉律在申正协坤成之素舒既望雅符圣诞之期庆辰丕显于明昌率土悉同于鼔舞演真诠于弥月祷睿算于后天恭惟太皇太后陛下仁迈唐虞徳隆任姒纳寰瀛于至治之极固龟鼎于无疆之休节继中元密契千龄之遇情均下国仰祈万夀之延臣等恪守逺官忻逢盛旦饬精防于梵众借胜妙于贝文遥钦魏阙之尊辄效华封之祝臣等无任瞻天望圣抃跃屏营之至
　　又
　　右伏以圣神诞节盛当坤徳之成臣子欢心仰赞帝龄之永集缁黄于精舍演释道之秘文弥月伸防溥天一致恭惟太皇太后陛下仁参覆载化被华夷保基业于安强纳生灵于富庻运符千载庆辰密亚于中元诚祝万年勤祷率同于下国臣等职拘闽部迹逺枫宸称觞莫继于簪绅向日但希于葵藿借真诠之有助祈睿算于无疆臣等无任瞻天祝圣激切屏营之至谨疏
　　进兴龙节功徳疏
　　右臣伏以遇圣神之诞日曲尽防诚演释道之秘文仰祈睿算虽乾坤之赐难报盖葵藿之心必倾恭惟皇帝陛下继统明昌持盈宪度光大祖宗之业均齐尧舜之仁绕斗效祥昭契千龄之盛兴龙庆节咸歌万夀之祺爰借力于真诠永延洪于景祚拳拳驰敬遥钦魏阙之尊恳恳献言窃绍华封之祝臣无任瞻天祝圣激切屏营之至
　　又
　　右臣伏以祥电绕斗雅符圣诞之辰飞龙在天尽冒君临之泽率土敬祈于万夀真诠共演于三旬恭惟皇帝陛下治越成康徳侔舜禹纳生灵于富庶保基业于隆平昌期拥帝眷之休庆旦协岁成之臣忝司闽部遥跂枫宸凭梵众之精防就佛宫之严洁宣扬秘典成集胜縁缄宝轴以逺驰望玉阶而仰祝伏愿鸿圗惟永齐乆于乾坤睿算无疆比隆于箕翼臣无任瞻天颂圣激切懽呼之至谨具疏以闻谨疏
　　天寜节进功徳疏
　　右伏以千龄庆节允符天徳之寜万国诚心共祝圣人之夀集缁黄于宝刹演道释之真诠敬修弥月之胜因仰赞无疆之睿算恭惟皇帝陛下性仁御极稽古绍圗守成光七圣之规发政出三王之表言纳蒭荛而舆情上达恩霑动植而和气四充流渚绕枢幸遇诞辰之盛望云就日咸输精祷之勤臣恪守州符遥钦魏阙借防诚于浄侣宣秘典于累旬伏愿龟鼎灵长佑明昌于亿世冕旒垂拱保安治于万年臣无任瞻天颂圣驩呼激切之至
　　又
　　右臣伏以造化元功方庆嵗成之序圣神诞节允侔天徳之寕寰区欣千载之逢钟梵祝万年之算恭惟皇帝陛下徳参覆帱明合照临建皇极以承天运陶钧而御史智执两端而用中如舜仁不徧爱而急贤若尧熙熙极治之时皥皥可封之俗光辉自昔咸钦绕斗之祥讴颂于今竞起望云之祷臣恪司符竹遥仰阙廷集净侣以先期演真诠于弥月伏愿皇圗巩固益隆不拔之基圣夀增荣永保无疆之福臣无任瞻天颂圣驩呼激切之至
　　进兴龙节银表
　　进奉兴龙节银一千两
　　右臣伏以明圣诞辰咸祝万年之算方隅礼贡莫先九牧之金前件银山实效珍地非爱宝助盛旦充庭之末输逺臣任土之诚冒凟宸旒臣无任瞻天望圣激切屏营之至谨附福州纲诣阙上进以闻谨进
　　同前
　　右臣伏以诞圣庆辰幸遘千龄之运望云恭贡敢希九牧之金前件银任土效珍充庭致礼仰祝后天之算遥倾向日之诚干凟宸旒臣无任瞻天望圣激切屏营之至其银谨附南剑州纲诣阙上进以闻谨进
　　同前
　　右臣伏以庆节光华咸祝万年之算贡金明洁可参前列之龟前件银地不蔵珍礼由任土式助充庭之末敬伸向日之诚臣无任瞻天望圣激切屏营之至
　　进奉坤成节银状
　　右臣伏以伣天诞圣协千载之庆辰列国望云祝万年之睿算均驩心于无外致贡物而有常前件银任土所宜效珍于逺愿充庭实之末庶竭葵倾之诚干冒宸慈臣无任瞻天望圣激切屏营之至
　　进天寜节银绢状
　　银五百两绢五百疋
　　右臣伏以上主诞辰咸起后天之祝四方礼贡各修任土之仪前件物山岳效珍蚕桑致用敢备充庭之末仰祈万夀之隆干冒宸旒臣无任瞻天望圣激切屏营之至
　　又
　　右臣伏以君王诞节有生皆乐其圣时臣子勤诚任土各修其方贡前件物精坚为品组织效能仰尘北阙之严上祝南山之夀干凟旒扆臣无任瞻天望圣激切屏营之至谨録上进以闻谨进
　　代杨侍郎使北表奏书状【贺十二月七日生辰】
　　白沟谢御筵奏状
　　肃将信币方趣赴于庆辰始及邻疆遽逺颁于礼宴旋省驰驱之迹仰衔犒劳之私感激良多敷陈曷谕
　　新城谢抚问表
　　叨被恩私曲加存抚【中谢】窃以睦邻修好庆诞讲仪拥节光华将致国书之重传辞温厚载懐郊劳之优荣感所并情诚莫罄
　　燕京谢酒果奏状
　　载驰驿骑方憩留都渥恩与厚礼兼隆嘉实共醇醪并赐益滋衔荷难极叙陈
　　檀州谢赐汤药表
　　驰庆宝邻念修程之遄迈拜嘉珍剂荷殊惠之骈臻【中谢】窃以聘节在途时寒应序曲被抚存之厚逺贻服饵之良仰冒眷慈内深兢惕
　　副使奏状
　　叨陪修聘方跋履于长途幸预拜恩获缄藏于良剂仰戴抚存之惠伏增感激之诚
　　中京谢皮褐衣物等表
　　荐辱宠私逺颁衣褐【中谢】窃以恭修国聘寅奉使华荷赐有加曲降凝严之备抚躬知幸都防冲冒之劳惠虽被于体肤感实深于悃愊
　　谢签赐酒食奏状
　　信睦颛修方此车徒之憩匪颁遽及沛然醪馔之均仰味恩霑第增诚感
　　谢舘宴奏状
　　乍息乗轺方勤授馆遽承宴犒尤荷宠绥仰优渥之所加叙恳悰而防既
　　谢合食酒果奏状
　　觞豆曲颁仰衔醇厚之味果肴兼赉饫享甘鲜之珍叨美贶以滋多揣愚衷而甚怍
　　谢生饩奏状
　　兹展庆仪屡防礼赐既霑荣于宴劳复拜贶于饩牵感与愧并情非言究
　　谢射弓御筵奏状
　　义隆邻好礼浃賔荣肆筵敦示惠之情讲射尚和容之节敢自矜于彀率徒有愧于堵观荷遇从容省躬悚幸
　　谢春盘幡胜奏状
　　春阳应礼餽适时嘉蔬助旅食之甘防胜增使华之美累膺宠赉倍积感惭
　　谢饯筵奏状
　　致币奉觞既成仪于诞节还朝复命仍叩赐于祖筵即就道以言旋唯铭心而倍荷
　　回燕京留守三幅
　　振辔使轺将讲宝邻之好假途留钥幸瞻宗戚之风荷华翰之首贻在鄙诚而倍感
　　副使
　　叨陪使驿幸过留都首防诲翰之华仰服谦冲之度窃深荣荷曷罄敷陈
　　谢燕京留守请赴筵
　　持旄蹔弭幸通谒于门阑飞翰见期重伸诚于觞豆仰衔厚意尤激深情
　　副使
　　假道宗藩幸参使事贻书宾馆特辱礼招荷睠劳之过勤懐悸慙而弥甚
　　谢燕京留守饯筵
　　使毕南归复阅别都之盛礼勤东道特伸祖席之华感厚遇以不忘叙繁言而莫既
　　副使
　　复继还轺荐经留镇方在脂车之隙更叨饯席之荣荷徳弥深铭衷无已
　　回中京留守三幅
　　驰庆诞辰方恭修于国聘假途留钥将仰觌于贤规敢意谦冲先贻缄翰其为感怍何以谕陈
　　副使
　　参华持节取道别都敢圗厚徳之冲先损缄题之况荷慙无已敷叙奚殚
　　谢中京留守召赴筵
　　行方弭节幸少憩于留都待以肆筵固益钦于主礼仰当宠召深愧勤诚
　　副使
　　忝陪衔命幸获披风敢希留务之余特有燕私之召愈增感服难尽喻云
　　谢中京留守饯筵
　　礼成复命再出名都义重叙违更勤胜饯唯仰钦于顾遇但并积于感铭
　　副使
　　毕聘言旋归途载复何幸蕃宣之重过形饯送之勤拳跂谦光镂铭心曲
　　回中京留守攀迎状
　　聘好已修方回防驭道涂所歴复过封畿仰睠意之益隆辱缄题之先贶感惭之甚悰悃不胜
　　副使
　　叨贰使车既成讲好复经留甸载获望风过防枉教之光益甚厚顔之愧
　　回诸州攀迎
　　好通邻域道出乐郊方叱驭以言还遽飞文之见及感勤兹甚叙恳奚周
　　副使
　　出疆讫事还阙戒行忝参贰于传车复经繇于乐土首辱缄幐之贶窃深佩刻之悰
　　谢诸州请赴筵
　　趣还驰传复道名疆遽沐荣缄曲形嘉召钦勤诚之相厚寘鄙意以独深
　　副使
　　幸陪归使再歴要藩敢烦治具之延何意贶音之逮防惭殊剧纾述奚穷
　　回诸州饯送
　　驭叱星轺心驰天阙更烦祖饯之礼尤助归途之荣载仰勤劬不胜衔感
　　副使
　　还贰輶轩复经名壌辱贻书而加礼烦供帐以饯行悚荷兼常敷宣莫及
　　回诸州逺迎
　　恭持聘节幸出治封钦厚意之特勤枉柔缄而先辱即谐展叙聊致款诚
　　代鸿胪陈卿使北表
　　谢白沟御筵奏状
　　恭持信币颛奉庆辰戒行将谨于出疆加礼首烦于命介仍霑宴衎益佩恩荣感怿所深情诚莫既
　　新城谢抚问表
　　叨被睠私曲加抚问【中谢】窃以讲睦邻之好修庆诞之仪寅奉使华将肃成于礼命仰膺郊劳巳懽服于徳言旋省愚衷第知厚幸
　　燕京谢酒果奏状
　　受辞文陛驰庆宝邻方憩止于别都遽颁宣于嘉惠醇醪溢榼美实盈笾仰味恩慈深铭肺腑
　　檀州谢汤药表
　　仰奉胪传曲颁药饵【中谢】窃以睦邻讲信持节在途执献夀之清觞将陪盛礼锡尚毉之良剂首服除私拜命载惟抚躬增感
　　谢赐毛褐衣物表
　　逺谕纶言荣颁毳褐【中谢】窃以恭修国聘夙驾使轺方趋奉夀之辰先荷赐衣之礼服之以拜固知狐貉之非温被而在躬孰谓雪霜之可畏刻肌弥感叙恳莫殚
　　谢舘宴奏状
　　乍息乗轺遽防授舘将讲邻欢之信叨承宴犒之仪优渥所霑悚惶弥剧
　　谢签赐酒食状
　　甫及诞辰将伸庆礼方车徒之就舍俄饮馔之霑恩仰奉睠存但增衔感
　　谢合食酒果状
　　致币称觞恭修邻好投醪懐核屡浃賔荣仰厚遇之有加俯卑悰而知愧
　　谢春盘幡胜状
　　新春应序嘉贶适时俎有珍蔬助甘滋于旅食首加防胜增贲饰于使华第切忻铭不胜悃愊
　　谢生饩奏状
　　恭修贺庆巳防宴犒之优曲被恩私更及饩牵之厚仰懐遇待愈积悸慙
　　谢射弓御筵奏状
　　宠厚肆筵礼优讲射幸享娯賔之厚愧无中鹄之功声画所穷悃诚莫究
　　谢饯筵奏状
　　礼成诞节将复命于明廷义重邻欢载承恩于胜饯行矣言旋之迹悠然懐感之情
　　谢观打毬表
　　骏马争驱广场增气神珠应手众目骇观【中谢】窃以载举宴仪曲优赐节既豆觞之嘉惠复驰击以侑欢臣等将命兹时预观为幸仰念宠嘉之厚益增愧荷之深
　　回燕京留守三幅书
　　讲驩邻域叨使指以载驰假道留都幸宗臣之相际首辱缄幐之贶但深铭感之懐
　　回燕京留守请赴筵
　　乗轺假道方幸于晤言飞翰见招益钦于礼意其为欣荷曷罄叙陈
　　谢燕王饯筵
　　兹幸使还复经留钥曲防主礼更肆祖筵仰厚意之益勤俯深诚而增愧
　　回中京留守三幅书
　　驰庆诞辰假途留钥方幸披风之便首防枉翰之勤感怍所深敷陈奚究
　　谢中京留守饯筵
　　还辕复命再出留都具礼饯行重勤祖席仰钦睠厚第切感铭
　　回中京留守攀违
　　持节言旋既防厚礼飞文叙别益仰勤诚在愧感以难名唯保调而是请
　　回诸州攀迎
　　幸成使事复过郡封荷雅睠之曲敦枉华缄而先及即谐曕晤可罄欵诚
　　谢诸州请赴筵
　　还叱轻轺复繇乐土遽辱饯题之贶将伸觞豆之勤窃荷嘉招但铭私悃
　　谢诸州饯送
　　使还假道既幸于晤瞻主礼致勤重烦于饯送情非言喻感与愧并
　　代卫尉陈少卿使北表奏启状
　　白沟谢御筵状
　　因时讲好尤重春元衔命出疆首防恩渥仰荷宴慈之及益增使事之光窃感固深繁言莫究
　　新城谢抚问表
　　叨承音防曲被抚存【中谢】窃以改岁庆元睦邻修好恭持信币道方肃于宵征逺冒徳言礼有加于郊劳其为荣感莫罄悃悰
　　燕京谢酒果奏状
　　使轺遄迈方憩别都礼赐逺颁益钦异数既享醇醪之味兼尝美实之珍衔感无穷书言曷致
　　檀州谢汤药表
　　交庆春朝将展宝邻之聘拜嘉乐土遽防珍剂之颁【中谢】窃以拥节驰驱际时凝凛曲轸修程之迹特推良饵之恩祗受载维仰衔无已
　　副使奏状
　　参陪使节驰骋邻封荷轸防之异恩捧调和之良剂唯珍服饵弥刻肺肝
　　中京谢皮褐衣物等表
　　星轺言迈天气冽寒曲被恩慈逺加衣褐【中谢】窃以恭修国聘肃奉使华冲冒遵途方有凝严之惮匪颁在笥遽承温燠之私抚已增荣铭心知感
　　谢馆宴奏状
　　乗轺税上拜赐稠重既防授舘之安复荷加笾之礼宠绥所逮铭镂奚殚
　　谢签赐食奏状
　　车徒方憩将展庆仪醪馔有加均霑宠数极情诚而增感在笔舌以奚穷
　　谢合食酒果奏状
　　樽罍曲赐醇美既霑肴核旅陈珍鲜并享仰冒眷慈之重愈深衔感之诚
　　谢生饩奏状
　　恭致国书屡承台餽宴犒巳霑于优渥饩牵复继于颁宣感防不胜敷陈防既
　　谢射弓御筵奏状
　　射惟观徳宴以示慈兹縁邻好之修遂玷賔荣之贶能非志彀徒有釂觞慙荷休恩充盈卑悃
　　谢春盘幡胜奏状
　　律变时春恩加节物柔蔬荐味防胜增华益钦礼餽之优幸作使光之助
　　谢饯筵奏状
　　礼成修聘将复命以言旋恩厚肆筵叨饯行而知愧皦皦永懐于心曲慺慺难尽于笔端
　　回燕京留守三幅
　　讲好邻邦取途留府何幸藩宣之重先形翰墨之华感怍兼深纾陈奚既
　　副使
　　叨贰使轩幸经留钥敢圗谦徳首辱荣缄荷礼遇之勤劬在悃悰而悚息
　　谢燕京留守请赴筵
　　兹幸假途获睹旌麾之盛特勤飞翰见期觞豆之延祗服睠私弥深感愧
　　副使
　　弭节留都幸聆广誉枉书馆曲被嘉招仰钦存劳之私第积感惭之素
　　谢燕京留守饯筵
　　讫事旋归道载经于留钥伸诚将送礼尤厚于祖筵衔荷不忘指陈莫极
　　副使
　　幸参华节再歴名都方重别于音徽更叨承于饮饯弥深感仰曷罄敷宣
　　回京留守三幅
　　驰驿邻邦方勤于修聘假途留钥将幸于闻名敢意防谦先烦飞翰感惭滋甚敷谕奚周
　　副使
　　叨陪使节幸涉留都荷睠与之特勤枉缄封而先及其为感防曷罄敷陈
　　谢中京留守召赴筵
　　蹔憩星轺幸兹授舘遽承珍翰期以肆筵仰厚意之过勤抚深悰而增愧
　　副使
　　参贰使华之行获经美治敢希留务之隙时枉宠招悚荷所深喻名奚究
　　谢中京留守饯筵
　　使轩云复幸再歴于名疆主礼尤勤重叨承于盛饯倍衔厚遇第极鄙情
　　副使
　　参陪复命再假归途方伸取别之情更辱饯行之礼感衷弥甚溢幅奚殚
　　回中京留守攀迎
　　已毕聘仪复经留甸切荷谦冲之量先形缄翰之光悚怍良多指陈莫喻
　　副使
　　忝贰使轩已恭修于聘好荐经留府将载迩于风猷荷尺牍之先贻铭寸心而不泯
　　谢观打毬表
　　腾踔广场睹追风之骏足斡旋妙技骇应手之神珠【中谢】窃以义重睦邻礼优展庆申惠私而加宴肆驰击以侑觞臣等弭节兹时寓观为幸激懦衷而愈感写深悃以难周
　　去日回诸州攀迎
　　修聘邻封取途治府首烦华翰仰荷勤诚感戢所深布宣莫逮
　　副使
　　幸叨乗遽获涉治封敢意谦冲先贻缄翰俯慙无巳缕述奚殚
　　去日回诸州请赴筵
　　蹔休驰驿方幸假途特枉荣缄曲形嘉召弥荷勤劬之睠尤增防恧之情
　　副使
　　叨陪星使方凟馆人更辱缄题之荣曲垂觞豆之约感慙益甚敷致何穷
　　回日谢诸州攀迎
　　兹叱还轺载经防府荷谦勤之见及损翰墨以先贻第切悚铭莫殚剖述
　　副使
　　忝参复命载饬还辕先沐枉书尤钦厚意在深衷而弥感非累幅之可陈
　　回日谢诸州请赴筵
　　趣还上国复过名城辱竿牍之见贻具壶觞而为召深衔礼遇曷罄指陈
　　副使
　　幸参回节荐歴名疆既防授馆之勤仍沐壶觞之召不胜愧荷无以喻云
　　进奉郊禋罗
　　右臣伏以圣神继王重反始于祖宗禋祀肇修大推尊于穹昊盛矣圜丘之事驩然万国之心包茅并驰琛賮交献见夷夏懐仁之至诚邦朝济治之隆臣忝守封疆阻承卤簿不获骏奔于大礼第唯想望于清光贡物有常敢逾任土之制充庭甚薄深惧黩君之诛前件罗差教练使某乙管押上进臣无任瞻天望圣激切屏营之至谨进
　　上广西漕章少卿
　　右某言念自违恩庇日企徳辉怅道里之甚辽拜旌麾而莫及顷滥迁于省局尝驰谢于邮筒窃惟恳款之深仰被聪明之照恭以运使少卿量含宏厚识际渊源乆着正人之声独髙旧徳之萃搢绅慕其格度当扆噐其材猷连捧芝圅之荣两司桂管之重虽朝廷之意欲惠于逺方然廊庙之资尚淹于大用伫闻不次之命以塞至公之评某夙冒奨知尤增瞻颂伏望上为邦社精调寝兴无任激切依归之至
　　上郑内翰啓
　　右某伏审拜命上前拥麾方面中外之望犹为赫然东南之情不胜幸甚仰惟镇抚之始福禧以凝恭以某官禀粹天元游心圣奥以伊臯任巳之重以尧舜致君之明风迹髙于本朝声华映于近古润色大业方繄鸿笔之摅颁条巨邦俄便安舆之奉虽承宣逺副于当宁而膏泽尚拘于一方未谐当轴之权终蔚荐绅之望顾惟鄙朴尤颂髙明附风云之程尝叨于曩日逺珪璧之度已涉于积年欣闻桑梓之间获被埏镕之造第怅縻躯于职局莫由赍谒于门阑拳拳有诚缕缕难罄伏望上为倚注精调寝兴
　　上章少卿罢广西漕
　　右某伏审解印南方拥麾北阙蹔休经画之虑即戒川途之程仰惟冲冒之间福休以相恭以某官秉心纯正涉道精深识通几微政有根本材猷乆服于羣口风迹着闻于九重黾勉数年振岭表列城之敝奔趋三节副朝端前席之询行膺不次之恩聊塞至公之论某夙叨奬遇尤切瞻颂属官局之有拘望车尘而莫及伏望上为眷倚精调寝兴
　　上河阳富相公【代浙漕段大卿】
　　某言念乆违钧庇日企台光怅外计之所拘拜髙牙而莫及伏惟镇抚多暇福休荐臻恭以某官与国辉光为时间杰心游仁义之粹学际天人之交发防决科经纶夙着出疆専对荒犷乆寕非尧舜不陈于君以稷契自任于巳志巳充于功业望益重于老成勤劳邦家被三朝之注意出入将相耸四海之具瞻握枢辍谋画之烦拥节遂优闲之请虽清衷加厚狥所欲于勳贤然舆论难平愿复还于钧轴某素叨奨顾尤极颂言伏望上副倚毗精调寝味
　　上集贤曾相公
　　右某言念牋封上凟愓愚虑以方深教训下颁仰台光而如近迹系外台之役心驰东閤之荣伏惟燮理多余神明来相恭以某官术髙经济道着将明柱石三朝蓍龟万化谋谟入告自比伊防之诚勳业大凝逺逾房杜之噐赞盈成于无逸避誉闻于不居增重太平之风优游贤相之体四方奠枕莫非偃草之从百辟具瞻悉荷秉钧之庇某衰迟晚节黾勉东州获逃漕挽之愆尽出埏镕之赐在持身而愈笃于颂徳以益深伏望上为邦家精调寝餗
　　上省主韩端明状
　　縻躯漕局旷迹计庭望徳滋深与时浸永方贡成而未几遽拜教于不圗荣慰虽多跂瞻愈切伏惟经画余暇福休迭来恭以某官识洞渊源噐函方格奋身胄族之贵平步鼎科之雄公忠乆荷于倚毗材术累更于践歴剸烦曩日肃天邑之浩穰任重此时赡邦财之用调未遂钧衡之用尚淹廊庙之资而某夙被奬知日防庇赖既贯行于戒命且善颂于聪明愿观当轴之荣跻以快舆情之窃议伏望上为邦社精调寝兴
　　上两省以上起居问状
　　职局转输奔驰列郡嵗时迁变违逺髙闳虽乆旷于贡音固不防于慕徳伏惟气体养正神明降休恭以某官噐等珪璋量包渊薮秉赤心而内固歴华贯以荐更廊庙未登尚抑谋猷之逺冕旒载眷伫闻委寄之优伏望为国自将副人善祷
　　上知郡钱少卿
　　某不竞舍田即学窃玷仕版既朴无他长每自顾以义而不敢苟于进取故衮衮微宦勉力以资禄养者几二十年名声不能动人气力不足立事仰思古之豪伟魁磊之士唯愧恨其不及而所不怍者所守未尝违所学耳曩者次补逺邑易地兹土既至之始乗圯敝纷揉之余鸡鸣而起孳孳从事日赴于庭者不啻蚁聚乌合之众而习俗轻悍人人争胜相轧以锱铢毫髪为校而求其所以平参以筦库犇走簿书期防藂于蕞然虽极力以为之常惧材智浅钝不胜其任而絓吏议故僶勉区处不遑少安惟是晨昏定省之外他皆所不暇也若其江山清旷之兴嵗时逰从之乐不知为何等事官况至此良为未惬乃所幸者冒执事照庇之赐异于等伦庶几犹可为也苟或不然则引去也乆矣仰托恩力如是其肯作慢以取威怒于不测乎虽牧儿荛子之愚亦知其不可为也且某独何心而为之乎某前日以亏利之咎辄勤有司此不职之所宜得在着令之文明如秋阳而不可掩虽子弟不能觊幸于父兄之手也其名为罚其理不足以辱则心无所动也以其不能觊幸则憾无所从起也于无动无憾之间而返加横逆于承檄之人是足为狂疾人也然则何欤盖若人旧役于县累有宿愆逋责久挂官籍慙于烦凂聴览不敢数数申请乗其来之便遂令了一名件此犯情尤不良亦祗畧与讫竟不图兴诉以干阶屏今日捧受使檄乃知縁此追逮吏辈震恐慙恧汗流及趾不肖之迹不能逺嫌于未然其被罪也固不敢逃唯蕲髙明委曲垂恕而亮其踈拙而无他心不谓不知厚徳之及而疎絶之则幸甚
　　上省判皮郎中
　　右某伏审光膺诏检荣赞计庭伏惟庆慰恭以某官学穷根本识照几微声华一时风采羣彦蚤更噐使之重宻简上知之明北道宣勤赡兵储于不日中朝遴选佐国用于复来岂唯积劳竭虑而致财赋之饶将见高翔阔步而摅醖借之广某尝叨奬遇尤极颂瞻怅职局之所縻走门阑而莫及下情无任欣抃之至谨具状起居陈贺
　　上翊善冯学士
　　右某言念自违恩阀日企徳辉怅道里之阻长贡款诚而稀阔伏惟道谕之暇神明其休恭以某官涉道粹深处躬夷亮蓍龟万变标矩一时智谋渊渊赞计庭之财赋风迹凛凛肃天邑之典型雅协宸衷之至贵迁王府之佐至诚以固居有可尊之名清议所归伫膺不次之用某夙叨奬遇尤极颂瞻聴谆诲而末涯驰鄙心而弥切
　　上发运皮度支
　　右某伏以抱非常之略微剧任不足见其所施对有为之时唯钜贤乃可分其所寄材与世而相防义兼命以不违亦振古之所难逢在吾儒而为盛事若簪绂倾风之众驰庆争先而门阑荷徳之生致诚独后岂自贻于谴絶盖乆困于拘挛少平恐惧之衷辄恃高明之度仰惟经画余裕福休在躬恭以某官气禀纯和量函方厚术学坚正智谋博通应事变以无穷适时宜而有要作清平之重噐奋夷亮之大心未涉四邻之荣蹔颛六路之计风力扬于朝右事权半于寰中无愧古人真得壮行之志实繁舆议尚淹入告之猷某顷冒奬知复叨庇育铭诲言而歴歴向恩义以拳拳何日望尘得伸却扫之礼惟时钦颂固有恋轩之情伏望上副倚毗精调寝膳
　　贺陈院邓舍人
　　右某伏审光奉恩俞荣颛制命正人翔步多士驩心顾惟门下之生少慰胷中之望恭以某官学行自信徳性素髙以纯诚结主上之知以博噐为众贤之重勇当言责每焚草以慎传审治官聨惟择材而密启方借英华之气独承纶綍之裁然侍从虽优岂足尽逺之志傥疑丞未拜乌能使舆论之安某窃玷奬知尤深忻颂怅海壖之拘迹企台屏以驰情伏祈上为庙朝精调寝餗
　　贺判监侍讲学士
　　右某伏审光膺诏检入奉经筵闻风一时交语相庆恭惟某官存诚务逺涉道资深术应变以无穷智运才而莫敌献言中禁早悟天心拥节东州力宣君泽重噐难淹于外补封轺遽促于北归秘殿论书必尽唐虞之道上庠主教益敦邹鲁之风伫闻大任之荣以惬至公之议某窃叨顾遇尤剧颂瞻怅跧缩于海濒阻奔趋于门下伏望上为邦社精调寝兴
　　问陈院邓舍人
　　右某自违徳庇日企台光怅拘迹于海壖旷驰诚于恩阀伏惟草制余裕对时纳休恭以某官噐业宏深践修方正学际天人而守之以晦智通事物而应之以虚绰有大儒之风俨为多士之望履亨翔歩虽荣侍从之班兼善存心犹鬱将明之蕴某窃叨顾遇尤剧颂瞻愿观大任之陞蚤慰舆言之切伏祈上副睠倚精调寝兴
　　问江东运使职方
　　右某言念乆逺恩闳日钦徳表阻道途之绵邈贡音绎以濶踈仰恃高明之有容庶几愆责之可逭伏惟按歴多暇福休并臻恭以某官噐业宏深材谋超迈累膺使指之重夙被宸衷之知移节江东虽慰一方之望纳忠朝右尚稽三接之荣某素荷爱存倍深祝颂伏望上副睠倚精调寝兴
　　贺前淮漕俞学士移命
　　右某伏审光奉诏书荣趋魏阙属拘官之有守望行斾以无縁恋徳益多驰诚莫究恭以某官材谋超逺噐业宏深智应变以不穷学逢原而自得乆耸仕途之望早参公府之华上简宸衷特预书林之选出膺使指暂分淮甸之忧抚疲瘵以方寜广咨询而未足召节遽至舆情若为然近用非宜固也速吁俞之命而对扬不晚庶乎恢膏泽之资某窃荷奬知尤增瞻慕愿为邦社善调寝兴
　　贺杭州知府待制沈兴宗
　　右某伏审光膺飞诏雄领便藩岂唯耀闾里之观诚足慰东南之望一时清议交口均驩伏惟坐镇雍容纳休骈萃恭以某官材猷超逺徳谊髙深学见于行智酬于变奋迹忠嘉之道致身侍从之荣抚育全呉虽朝廷之优寄赞承密席在噐业以尚淹某乆逺辉光倍增瞻仰怅縻躯于簿领阻伏谒于门阑日对讼棠益想端人之表心驰恭梓聊输不肖之诚伏望上副倚毗精调寝味
　　问发运张职方
　　右某言念乆逺辉光日增向仰再叨庇育中窃忻愉但拘烟海之濒难走旌麾之下在愚诚莫能少贡盖音驿不敢僭驰岂自絶于贤门肯辄忘于礼遇仰祈明廓之鉴委照蕞微之衷伏惟经画多余福休兼萃恭以某官噐钟间异材蕴将明学逢自得之源智应无穷之变累膺邦寄早结主知未涉四隣之荣暂颛六路之计风力盛扬于朝右事权几半于寰中何愧古人真得壮行之志实繁舆议尚淹入告之猷某未遂望尘第深颂徳谨縁一介之便聊献积年之情伏兾上副倚毗精调寝餗
　　谢前海门徐主簿
　　右某乆濶绪言积瞻思而无算向縁同事忻际遇之有涯旋审见星之行遂虚披雾之愿朔易改音邮莫传幸单介之遽来荷尺书之逺及伏望俯就礼制载安寝兴宿学周才难乆淹于栖隐修途清贯行仰聴于飞翔防晤尚賖保调是请
　　贺冬
　　右某伏以剥往复来物心将防隂消阳长贤履所宜恭惟某官告徳在躬纯诚应物遘此令辰之防纳诸繁祉之休某跧缩穷深萦縻职守第望风而申祷圗拜夀以无縁
　　滁倅到任谢监司
　　右某伏奉勑差前件差遣巳于今月十八日到任讫非材佐郡方防视事之初髙位钧仁固识托庥之幸恭惟某官聪明坐照徳谊内充表仪羣吏之端振举百城之治某乍颛职守仰奉声煇未能聴教于门阑第用驰诚于音驿
　　滁州陈内翰
　　比者滥膺宸绂叨赞郡条方依徳之有涯窃省躬而自慰恭惟知府内翰性钟间异道涉渊源以嘉谟直节而结上主之知以硕学钜材而耸时贤之望践玉堂之清近更天府之浩穰偶镇偏封坐极承宣之效伫迎大任行摅经济之猷某景向积年防陪有日预忻披雾将仰于台光先谨发函辄尘于鉴伏望上为邦社精调寝兴
　　又
　　言念近贡牋函方悸慙于尘冒遽贻诲牍但感仰于谦光伏承山国寒微铃斋甚暇穆若神明之相晏然气宇之和式慰逺瞻且符善颂恭以知府内翰术撡经济材蕴将明外夷险而以道自期防贵富而以徳自任剖符蹔屈限膏泽于一方趋节伫闻耸仪刑于四海某即奔官守渐迩台辉唯祈召拜之少延庶慰倾依之夙望伏觊为时自夀副下所瞻
　　贺冬监司
　　伏以日在北陆阳萌黄宫嵗功为布徳之初人道重履端之始惟时贺庆之礼莫盛贤明之归恭惟某官噐业髙深忱诚浑厚对令序而顺适纳纯修而独多坐抚列城均致福绥之及伫膺大任倍迎宠数之优某跧守备员阻趋为夀遥企门阑之峻徒增祝颂之防
　　贺运使韩司勳
　　伏审光膺诏检荣领漕权凡冒徳庥举增诚恱恭以运使司勳材猷高逺噐业宏深蔚有古人之风周知当世之务霄岐翔步行膺三接之荣淮甸先声立致百城之福某縻躯职局企踵旌麾未修伏谒之勤姑献颂瞻之恳
　　贺提仓李国博
　　伏审光膺宸诏出按淮邦惟时列城壹意相庆恭以某官材深应变噐重适时要剧累更声煇独盛尚淹高躅未慰惬于舆言蹔屈逺谋为福休于一道某尸官山郡引领车尘未伸一拜之勤聊谨寸诚之献
　　上本路监司
　　比者叨被恩俞幸分郡寄将依徳庇预慰诚心恭以某官噐业宏深材猷高迈中外屡更于要职事功绰着于昌辰持节东呉虽厚一方之福飞声上国伫膺三节之招某指日戒途之官濒海望使台而渐迩伏賔次而有期敬迟参承并纾恳款谨先奉状起居
　　贺丰待制
　　右某伏审光奉恩纶荣颛方面列城千里相庆一辞恭以某官徳望素高学行甚伟以忠谠蚤扬于谏列以刚明乆贰于卿曹蹔离侍从之聨出展藩宣之效睢阳近甸顷辞留钥之崇浙右名邦来统兵钤之重昼锦旁辉于乡国歌襦翕振于民声某之官海滨假途节下修桑梓之敬匪夕伊朝仰旌防之严既欣且幸先驰缄庆曷究款诚谨奉状贺
　　贺谢苏倅
　　右某伏审及受代解印还台窃惟庆慰恭以某官性资冲厚术学精深蔼然恺悌之声美矣承宣之助宣劳泽国惠民物而有终奏课宸庭被龙光于不日曾惟衰拙遂失瞻依辱诲翰之先贻在悃诚而深愧即期邂逅以罄叙陈谨奉状贺兼谢
　　贺章倅学士
　　右某伏审涓辰已谐视事窃惟庆慰恭以某官学深造道徳粹秉彛冠多士于南宫耀英游于文舘露章请外蚤摅及物之诚明诏发中伫聴急贤之召曾惟衰拙将幸瞻依欣慰良深敷陈防既谨奉状贺
　　到任谢监司
　　右某言念叨奉恩除误膺郡寄涓辰惟谨始视事以厉精冒庇云初窃抚躬而知幸兹焉依仰至矣情诚恭惟某官徳量渊宏材规高逺副九重之拣擢振二浙之风声持节此方其尽光华之实旌能不日伫跻清近之班某尸职海濒驰心节下未遂参承之愿且通悃愊之勤倾向攸深叙陈防既谨具状谢谨状
　　贺台州楼朝请
　　右某窃审涓辰巳谐视事伏惟庆慰恭以知郡朝请材猷敏劭术学粹深禔身固乆于中庸莅政独多于恺悌分符海角蹔为福于斯民趋节日邉伫迓恩于伊夕曾惟衰拙幸迩风声念驰庆之未遑辱贶音之先及感慙弥甚敷谕奚周谨奉状贺兼谢谨状
　　钱塘集巻十
　　钦定四库全书
　　钱塘集巻十一
　　宋　韦骧　撰
　　进贺皇帝登宝位银状
　　银一千两
　　右伏以圣明践阼方继照于天区臣子守疆谨贡诚于方物前件银地难爱宝山实效珍防修任土之仪仰助充庭之末冐黩扆旒臣无任瞻天望圣激切屏营之至谨録上进以闻谨进
　　进奉皇太后礼物
　　绢五百疋
　　右前件物广脩中度经纬有伦敬伸任土之仪仰备充庭之贡谨録上进以闻谨进
　　进奉皇太妃礼物
　　绢五百疋
　　右前件物组织成功洁完充幅敬修方物之贡防奉宫闱之严谨録上进以闻谨进
　　贺门下仆射韩相公
　　右某伏审宣制大庭登庸元宰千官敬听皆悦而成服之心四海亟传有忻然相告之乐况埏镕之旧物倍簪绂之常情恭以某官间世钜贤经邦大器学贯古今而行之以正智穷事物而决之以诚致主以唐虞之隆处躬于稷契之上弼亮久安于王室将明宻契于宸陞应上台之纒总临百揆之务势钧帝赉雅符说命之书善继父功美恊缁衣之咏赞熙朝于九鼎之重措绵宇于一堂之安某营职偏州驰心崇屏望风抃跃虽在舆情之先展庆恭勤莫参旅进之末卑诚无任激切依归之至谨具状贺
　　贺中书仆射曾相公
　　右某伏审诞告宸庭进登相位恊千官之敬听耸四海之具瞻欣跃所同中外如一恭惟某官生禀明气出为真儒学际天人之微识穷事物之表辅翊王室久全柱石之功持总兵枢独运蓍之智当太平之注意遂爰立以登庸上頼谋猷之嘉下蕲膏泽之广忠侔伊尹岂容专美于商志迈臯陶奚止赓歌于舜动寰区之鼔舞增廊庙之尊严某尸禄偏州驰心崇屏闻风抃喜虽在舆情之先展庆恭勤莫阶旅进之末卑诚无任激切依归之至谨具状贺
　　贺枢宻蒋正议
　　右某伏审光膺中诏进贰西枢熙帝载于一时具民瞻于四海真儒当轴太平之势益隆舆论同辞诚服之情胥悦恭以某官问世异禀经邦钜材学造圣贤之微识通今古之变演经纶而增华国体纳谋猷而仰契天心爰倚弼谐之患亟参机宻之政文武斯宪未高申伯之能股肱惟良雅合咎繇之咏坐振国威之逺行消边警之严某假守偏州驰诚崇屏闻风抃跃虽在羣情之先展庆恭勤莫阶后进之末卑诚无任激切依归之至谨具状贺
　　贺内翰曽侍读
　　右某伏审拜命枫宸陞华翰苑硕德进而昌时愈盛大儒显而熈朝益尊四方传闻万口胥庆恭以某官受材宏博造道渊深识洞古今之宜文参经纬之妙出为藩屏而仁声洋溢入掌丝纶而国命光华副南面之简求登北门之清近谋猷密启虽钦内相之崇膏泽沛余伫听四邻之陟某逖拘职守久逺门防修庆谒以末由伸颂言而徒切卑情无任依归之至谨具状贺
　　贺提举周大夫
　　右某伏审荣被宸恩美迁使节遗爱实多于呉域按形爰领于闽方愈益光华窃惟庆慰恭以某官器涵方格学造本原蚤膺遴选之明久播休声之逺推行良法已深二浙之仁明慎尽心将厚八州之福某属拘符竹徒望旌麾莫修庆谒之勤第极倾依之素谨奉状贺
　　贺枢宻安太尉
　　右某伏审光奉制恩崇颛枢府播传四海欣跃一心盖钜贤任重则朝廷益尊舆望惬情则士民胥庆恭以某官生膺闲气出佐圣时蚤登廊庙而明若蓍力赞邦家而久为柱石日如隙驷夺孝慕之深诚诏趣脂车副睿恩之伫见复持机宻之政愈壮治安之基固有辉光耸具瞻于有众尚多颂祷听爰立之休声某拘守州麾阻趋台屏奔驰展庆莫偕旅谒之勤拳跂致诚徒谨尺书之献某卑情无任激切依归之至谨具状贺
　　贺范右丞
　　右某伏审拜命中宸陞华右辖真贤大任赞至治而益隆羣口同辞耸具瞻而交庆恭以某官明诚造道德业映时杰然闲世之资沛若经邦之术忠谊久陪于国论谋猷宻契于上心亟奉都俞之音俄迁弼亮之地肃机进陟愈光四辅之荣总揆延登犹郁舆情之望某守符海郡引领台阶展庆奔驰莫继簪绅之末望风喜跃第修竿牍之勤某卑情无任激切依归之至谨具状贺
　　谢运使程金部荐
　　右某窃审剡章过形论荐自慙衰晚曷称推扬伏惟某官识度高深材猷宏逺按列城而率之以正察羣吏而取之以公虽汲引之仁宻啓不遗于旧物而承宣之未过情但愧于误知感厚德以固多驰寸诚而罔究谨奉状谢
　　谢发运胡龙图荐
　　右某窃审剡章过蒙论荐自揣衰迟之迹曷当推引之私感焉则深愧亦不浅恭惟某官钜材超卓厚徳渊宏肩以人事君之心执尽忠报国之节不遗旧物尚垂采摭之情载玷公言仍重品题之赐借辉光于朽质助黾勉于明时短技何为徒勤劳于末路深仁莫报第铭刻于懦衷仰荷睠知卑诚不任惓惓之至谨具状谢
　　贺提举孙朝请礼上
　　右某伏审光奉宸恩荣移使节涓择谷旦按临列城伏惟庆慰恭以某官材猷高迈术学渊深蚤膺朝寄之华久耸士林之望振提良法将安二浙之情洋溢休声行达九重之听某坐縻官守仰托德庥未縁伏谒于门防姑用驰诚于竿牍谨奉状贺
　　贺翟龙图再知越州
　　右某伏审光膺明诏再镇巨藩伏惟庆慰恭以某官秉心忠厚植操端方主上庠则学制益明坐南床则台纲尤正蔼休声于睢北久专畱钥之荣复旧治于浙东重睹甘棠之茂吏民胥庆旌防增辉虽期仁政之行必充众欲第恐禁涂之召遽促西还某荷顾夙深托庥伊始未遑伏谒姑用驰诚谨奉状贺
　　贺知衢州陈朝请礼上
　　右某伏审涓辰已谐眡事伏惟庆慰恭以某官材猷敏劭器局宏深久飞誉于仕途蚤陞华于郡守下车伊始巳聆善政之传趋节匪朝行听优恩之被自惟假守幸迩余辉顾驰庆之未遑愧贶音之先及感铭弥甚敷谕奚周谨奉状贺兼谢
　　贺知越州张大夫
　　右某伏审光膺休命荣镇巨藩窃惟庆慰恭以某官材猷高迈器业宏深蚤持使节之华久耸朝绅之望颁条督府悉钦善政之初趋召严宸伫听异恩之擢曾惟衰拙幸托庇庥通谒未縁驰情徒切谨奉状贺
　　贺新提刑王司谏
　　右某伏审光膺诏检荣领宪台列城闻风羣口交庆恭以某官材猷高逺器业宏深声华见慕于簪绅忠谊被知于旒扆蹔辍七人之列出奉使华来清二浙之刑亟为民福某夙承礼遇兹幸徳庥未縁展谒之勤第谨驰诚之献谨奉状贺
　　贺新发运黄大夫
　　右某伏审光膺诏检总领漕权伏惟庆慰恭以某官器业博深材猷高逺声采耸簪绅之望设施动旒扆之知暂倚宏谋颛东南之大计伫闻严召陞左右之近班某假守偏州逺叨余庇莫縁展庆第切驰诚谨具状贺
　　贺新运使齐少卿
　　右某伏审光膺诏检荣领漕权伏惟庆慰恭以某官受材宏博植操端方声华久耸于士林经画累更于朝寄提纲太府施为实亚于九卿出使列城惠泽伫宣于二浙某拘挛假守倾仰高风方兹冒德之初未遂通名之敬姑驰诚欵少代参承谨奉状贺
　　贺新运使程金部
　　右某伏审光奉宸恩荣颛漕计伏惟庆慰恭以某官材猷敏劭器识渊通蚤膺遴选之光久着能名之美承宣巨屏方防恺悌之休经画一方蹔假设施之妙某夙叨睠顾幸遇按临未由通谒于门阑姑用驰诚于竿牍谨奉状贺
　　贺新知杭州吕太尉
　　右某伏审显膺制命出镇藩方百城吏民万口歌颂恭惟某官元精异禀间世钜贤学际天人之微术兼文武之胜以深智而蓍事物以至忠而柱石邦家当日秉钧妙燮调于元化累年分阃广开斥于穷边清衷念恳请之勤愈防畀承宣之逸拥节旄于左右壮屏翰于东南何幸金呉尽起袴襦之颂唯忧飞诏趣还鼎鼐之司某久逺台阶僻颛海郡第知引脰遥想旌幢之光不获望尘一修桑梓之敬某卑情无任激切依归之至谨具状贺
　　贺新知越州章相公
　　右某伏审显膺制命出镇藩方百城闻风万口交颂恭惟某官济时硕德命世钜贤熙载犹稷契之功致主以唐虞之道学探圣微而充之以正勳着王室而守之以谦钧轴七年以尽经纶之妙旌麾千里遂操方面之权暂辍上台之崇俯従东越之请亏具瞻于四海成厚幸于一方偃治方初下絶无襦之叹诏还不日上隆有衮之恩某久冒陶镕复叨帡庇仰承教约末由奔走于门防敬致悃诚姑用勤劬于竿牍某卑情无任激切依归之至谨具状贺
　　囘新及第石少府
　　右某伏审拜命枫宸防名桂籍窃惟庆慰某官天资粹美儒学渊通蕴志操以自成猎荣华而俯拾未遑修庆先辱长牋感佩所深敷陈罔既谨奉状贺兼谢
　　谢提刑白朝散荐
　　右某窃审露章特蒙论荐自维朴拙曷称品题仰厚德之推扬倍卑悰之感怍恭惟某官秉心纯正造道渊深按列城而力振典刑察羣吏而精分淑慝岂谓承流之末误膺宻启之知虽贤者居高必欲举材而报国而陋儒揆已实慙借誉之过情阻伏门阑第修竿牍不胜恳到缕缕之至谨奉状谢
　　贺陈漕
　　右某伏审光奉宸恩荣移使节伏惟庆慰恭以某官天材超卓贤履粹精早更省寺之华久耸簪绅之望政成二浙海滨方赖于深仁诏下九重河朔遽迁于要任伫闻优召行即近班某托庇之初倾风弥切属拘官守莫造宾阶喜愧兼深叙陈防既谨奉状贺
　　贺上官正言
　　右某伏审光膺明命荣镇巨藩窃惟庆慰恭以知府正言受材宏博渉道精深忠嘉蚤着于諌垣澄察久劳于使节睿恩甚渥崇加専面之权仁政既扬伫听近班之召曾惟衰旧幸托庇庥未遂参承徒深颂祝谨奉状贺
　　贺赵宪
　　右某伏审光膺宸命荣领宪台涓择刚辰按临属部伏惟庆慰恭以提刑水部材猷高迈器业宏深声华久振于士林委寄蚤登于省户暂烦使指宣惠泽于一方伫听诏还荷宠光于三接某分符窃幸托庇云初未伸参候之勤姑致欵诚之献谨奉状贺
　　贺冬
　　右某伏以剥往复来物心将泰阴消阳长贤履所宜恭惟某官植德端方秉心谅直茂拥时休之集伫迎天宠之来某属守郡符阻趋宾次唯谨缄防之贡聊伸祝颂之勤下情不任防切之至谨具状贺
　　又
　　右某伏以阳复黄宫灰飞子律物心将泰贤履所宜伏惟某官顺对令辰茂膺纯祉隂有神明之相伫迎宠禄之绥脩庆谒以莫前致颂言而徒切谨奉状贺
　　贺正
　　右某伏以三阳成泰万物簇寅时春肇新贤履均福伏惟某官秉彛安正顺序纳休阻修庆以造前第倾风而善颂恳诚弥切敷谕奚周谨奉状贺
　　囘福州柯司封礼上
　　右某伏审光膺明命荣典巨邦适谐涓吉之宜巳谨颁条之始恭以某官材猷超越器局闳通蔼闻望于周行久践扬于华省夀春宣化既全政术之优长乐偃藩更益兵钤之重遽承枉翰倍切驰诚愧荷所深敷陈罔究
　　贺提刑祖郎中
　　右某伏审光膺诏检荣领宪权伏惟庆慰恭以某官智机明頴徳量寛宏蚤膺拣防之公久着风猷之盛仰参列宿未还华省之聨出按八州尚屈祥刑之察虽莫平于舆论巳深慰于逺民曾是匪材间暌高谊营职幸同于一道指期将借于余光更冀保调以符颂祷谨奉状贺谨状
　　贺淮西提刑钱朝议
　　右某伏审光奉宸恩荣移使节伏惟庆慰恭以提刑朝议秉心纯正履道坦夷蔼闻望于簮绅膺选抡于扆宁政成闽部已収抚察之功恩易淮西更赖澄清之术方依仁而为幸遽去徳以勤懐喜怅兼深敷陈罔既
　　贺新运判李朝请
　　右某伏审光膺诏检荣贰漕权窃惟庆慰伏以某官秉心冲厚植操端平蚤膺遴选之精久蔼休声之盛剖符泗水方叨剸割之明驰传闽方遽委转输之任
　　贺杭州邓内翰
　　伏惟条教始颁福休并集恭以知府内翰谏议诚忱格物智变适时杰然髙世之材富矣经邦之业正台纲而真邪判演宸綍而训诰明厌真禁庐遂囊封之恳请宣风乡梓方锦昼之荣懽固知眷倚之深遽易蕃宣之要布中和于列壤寛疲瘵于一方总制全呉隠若长城之赖久虚前席伫闻当轴之归某拘迹官规驰心德诲阻望门防之峻第传闾里之謡姑献悃衷仰祈矜亮伏望上为邦社精调寝兴
　　提刑范学士移齐州
　　右某伏审诏从诚请麾易便邦列城之心驰恋如一恭以提刑学士学行自固德性素高奋迹贤科之雄危言諌列之峻澄清讼狱久淹拥节之劳偃息蕃宣俄遂剡章之恳彼望风而何幸此懐慕以不胜政发休声想弗逾于累月恩还重任当少慰于舆情某遽失依归唯铭顾遇怅拘官之有守望行斾以无縁下情无任拳拳瞻恋之至
　　谢贺钱虞曹
　　右某伏审光膺宸命荣践郎曹伏惟庆慰恭以某官器识疏通性资深厚更仕途而宣力蔼朝着以飞声贰政殊能美恊承流之效陟明优典秩参应宿之荣某幸迩邻煇日钦徳望惭致诚而尚缓荷枉教之先贻恳欵所潜敷陈罔既谨奉状贺
　　贺提刑林郎中
　　右某伏审光膺诏检荣领宪台列城闻风交口相庆恭以提刑郎中材猷宏逺术学精深谊满朝绅望高国器蚤豫宸衷之简屡更使指之华淮甸一方兹幸澄清之惠霄岐万里尚淹启沃之谋某仰德素勤托踪伊始走门阑而未迨贡诚欵以先驰
　　贺元龙图
　　右某伏审飞诏中天复班内阁一时公议万口交忻恭以知府龙图器业宏深材猷高逺累更繁剧之选久着事功之称戒在不虞固有除戎之备疾生无妄果成勿药之懽还故列之清华颛旧藩之镇抚伫听休声之逺即为大任之阶某荷徳素深倾风尤甚倍常情而忭喜怅营职以拘挛展庆莫前驰诚徒切
　　迎蔡内翰
　　右某伏审暂违禁掖出抚淮城千里闻风同辞相庆恭以知府内翰材谟高逺徳业宏深夙膺旒纩之大知久作邦朝之重器承流魏观剸天府之浩穰润色鸿猷践玉堂之清近尚缓钧衡之拜俄从蕃翰之荣某仰谊积年托庥有日实倍吏民之喜愿瞻旌斾之光伏祈顺时炎凉为国寿重
　　贺谢交代钱殿丞
　　右某伏审光膺宸命荣贰郡条将辱交承尤深慰抃恭惟交代通判殿丞智谋通敏器识优长望耸仕途声飞朝着外补尚淹于半刺骤迁行擢于全材某自顾拙疎幸亲契好及而代预喜于吉音解弦而调更祈于善继方恳诚之欲贡遽缄翰之先贻愧感所多叙陈罔既
　　转屯田谢监司
　　右某伏蒙恩授前件官累日序迁公朝之必信非材幸进志士之所羞自惟拜命之初深积省躬之愧反思所及推致有由此盖伏遇某官盛德兼容深仁均暨逺俾迂疎之品坐逃瘝旷之愆遂忝陟明可非惊宠惧于虚受愿充称服之为勉在益恭窃慕循墙之戒庶几补报仰荅吹嘘
　　贺邻郡通判
　　右某伏审涓辰巳谐视事托邻庥而为幸造门仞以未縁勤企风规第驰诚恳
　　贺邓内翰复知制诰
　　右某伏审光膺诏检载陟掖垣廓然舆情允矣公议恭以某官德名超卓术学闳深智穷事物而以正自持忠贯金石而以和外表久辍承明之直独高维屏之功方国祀之均厘加宸之宻睠丝纶复掌固荣旧物之还钧轴在权伫闻大任之召某夙叨顾遇倍剧忻愉伏门仞以未縁驰音诚而徒愧
　　问候太原曾尚书
　　某言念自违德庇日企台光窃懐疎鄙之嫌慙致情诚之黩伏惟静镇多暇纯禧荐臻恭以某官材应昌辰生钟间气发胷中之竒蕴收天下之休声事功久赞于朝廷器业迥高于绂冕辉华八座方摅经济之谋膏泽一方暂屈设施之术钧轴行闻于迅召仪形庶惬于舆言某蚤伏门阑尤深颂祷怅道途之且邈望旌防以无縁伏祈上副倚毗精调寝味
　　谢成都许龙图
　　右某此者叨奉宸俞误膺使指跂辉光而甚迩图谒伏而未縁方驰向仰之情遽拜诲音之辱恭以铃辖知府内翰材包经济学极渊源髙文首出于时英伟业久淹于法从出持旌节虽安逺俗之心入秉钧衡始慰四方之望不日伫承于趋召惟时当遂于走迎谨泐芜椷先驰诚悃
　　贺新运判王朝请
　　右某伏审光膺綍命荣领漕权八州闻风羣口相庆恭以某官材猷宏逺术学精深蚤当遴选之优久着能名之盛偃藩凝绩尚稽三节之招揽辔宣风暂屈七闽之寄某自维衰迹偶此尸官窃忻受代之有期何幸高贤之为继喜尤先众言岂宣心未即晤瞻更祈保卫谨奉状贺
　　谢益宪庄朝奉
　　右某比者叨奉宸恩误膺使指揣薄材而非据涉逺道以徒劳夫何天幸之深获通邻光之盛况眷存之有素在向往以无穷方图驰恳以上尘敢谓贻书之先及悚若芒背泚然汗顔恭以某官徳性宏深诚心纯固涵养粹和之气従容澄按之余念旧物而不遗诱愚衷而加勉飞章论荐巳衔昔日之恩诎礼见容更荷此时之赐伏谒既拘于营职瞻风第切于驰情伏望上为庙朝精调寝餗
　　问候汝州韩大资
　　右某言念逺去台辉惊炎凉之忽忽仰衔徳造增夙夕之拳拳虽尝奏记以致勤返以黩尊而懐畏然钜贤多可必将頫察其依归而浅士有诚不敢自嫌于僭浼伏惟镇抚多暇福禧荐臻恭以判府大资学达圣微识通时变柱石宁朝之体蓍大政之机合稷契之谋而不显其忠推尧舜之泽而弗逮是耻暂休熙载之力出即偃藩之安屏翰颛居固坐分于重寄钧衡早复庶下慰于具瞻某尸职逺疆驰心崇屏未遂奔趋之谒徒深颂祝之悰伏望上为庙朝精调寝味
　　贺谢梓州路运使秦朝散
　　右某伏审光膺宸诏荣领使台宣扬王休慰释民望恭以运使朝散材猷高逺术学宏深累更委寄之劳久着声华之盛再烦杖节出临左蜀之雄即听封轺入践清途之要顾惟衰迹幸迩高风在驰庆以未遑遽贶音之先及感慙弥甚敷叙奚周
　　回诸郡知州贺冬状
　　右某伏以新阳云复物理将亨吉履所宜人情共喜伏惟某官诚忱有相休祉荐臻在驰庆以未遑遽贶音之先及其为感戢何以喻陈
　　回谢举荐状
　　右某比形公荐方愧言轻遽辱荣缄益慙意厚钦景谦冲之度第増悚感之私
　　贺冬成都提刑
　　右某伏以剥往复来物心将防隂消阳长贤履所宜恭惟某官徳业兼隆神明来相顺迎令序倍拥纯休揽辔澄清巳遗一方之福拜恩优渥即膺三节之招曽是愚衷第增善颂勤拳所积敷述奚殚
　　谢新兴元知府蒲大夫
　　右某伏审光膺诏检出领藩条千里传闻同辞相庆伏惟某官材猷高逺器度博深尝持节于此方率衔遗惠暂承流于盛府尽惬先声在驰庆以尚稽遽贶音之首及感慙固甚敷谕奚周
　　囘郡官生日星香状
　　右某伏防勤厚特枉过仪不敢捧当辄违雅意感慙弥甚敷叙奚周
　　贺提举茶事阎承议
　　右某伏审光膺宸命荣领使权窃惟庆慰伏以某官材猷高迈术学精深早当遴柬之明久着能名之盛经书数路兹暂屈于智谋超腾一时将大摅于器业披风渐迩为幸良多
　　谢洋守李承议
　　右某伏审光膺廷诏荣领郡符伏惟庆慰某官材资通敏智识精彊兹承抡选之华暂展承宣之效尚未遑于驰庆遽先辱于贻缄悚恧所深叙陈奚既
　　贺正成都提刑朝奉
　　右某伏以灰飞青律三阳成开泰之时杓建寅方万物遂发生之志首人正而为重在贤躬而益宜恭惟某官秉徳粹和受材宏博履兹上日之庆翕若纯休之来澄按弥年固尽百城之福进陞不日伫闻三接之恩属官守之有拘造宾阶而莫及第深祝颂曷罄敷陈
　　谢诸州知通贺正
　　右某伏以三阳交泰万物棣通在吉履以尤宜有纯休之来相方图驰庆遽沐惠缄愧感所懐叙陈曷既
　　谢邻郡知通贺正
　　右某伏以三阳交泰庶彚棣通福履所宜时休来相伏惟某官茂膺令序坐拥繁禧在驰庆以未遑遽贻音之先及感慙弥甚指谕奚周
　　贺平章司空相公状
　　右某伏审拜册盛仪面槐正位总二日万几之大加三公一命之崇増重朝廷之尊慰安海隅之望孰不敬听泰然均懽恭以平章司空相公道协圣防德为世表蓍百揆柱石四朝赞主上于三代之隆措天下如一堂之乐庆传渭水素号帝王之师美轶缁衣独髙父子之继畀优防于坐论倍烜赫于具瞻九重之礼命播宣列辟之情诚悦服某尸官逺部引领上台相与颂言心虽先于民吏恭修庆谒迹阻厠于簪绅卑情无任抃跃依归之至
　　贺仆射门下相公
　　右某伏审诞告宸廷进登相位千官敬听皆悦而诚服之心四海亟传有忻然相告之乐恭以某官生禀间气出为真儒极高明而履中庸可久大而充德业弼亮久安于王室将明宻契于天心陞应上台之躔总临百揆之务忠符姬旦助扬文武之休志迈阿衡推广勋华之泽爰立一腾于纶綍具瞻载耸于簪绅廊庙赓歌正协明良之咏寰区鼓舞即期仁寿之跻某尸禄逺方驰诚崇屏闻风抃跃虽在舆情之先展庆恭勤莫参旅进之末卑悰无任激切依归之至
　　贺门下侍郎状
　　右某伏审光膺制命进贰台衡熙帝载于一时具民瞻于四海真贤当轴太平之势益隆舆论同辞诚服之情胥悦恭以门下侍郎间世异禀经邦钜材智侔蓍诚动金石居股肱之要而久安国体纳谋猷之嘉而宻契宸衷自天监周正类仲山之迹致君为舜雅同伊尹之心入践西台之崇增华四辅之重纶綍遽播朝廷愈尊百辟忻然尽仰国钧之秉庶甿安若即期寿域之跻某尸禄逺方驰情崇屏闻风抃跃虽在羣情之先展庆恭勤莫参旅进之末卑悰无任激切依归之至
　　贺尚书左丞状
　　右某伏审光膺制命进贰台衡熙帝载于一时具民瞻于四海真贤当轴太平之势益隆舆论同辞诚服之情胥悦恭以尚书左丞间世异禀经邦钜材智侔蓍诚动金石摠风宪之严而久禆国体纳谋猷之嘉而宻契宸衷自天监周正类仲山之迹致君为舜雅同伊尹之心入陞右辖之崇増华四辅之重纶綍遽播朝廷愈尊百辟忻然尽仰国钧之秉庶甿安若即期寿域之跻某尸禄逺方驰精崇屏闻风抃跃虽在羣情之先展庆恭勤莫参旅进之末卑悰无任激切依归之至
　　囘蒲大夫
　　右某伏审涓辰已谐视事振师帅承宣之始慰士民瞻望之情图驰庆以未遑沐贻缄之先及感慙固甚敷谕奚周
　　囘运判来承议
　　右某伏审光膺诏检荣领使权幸聫职以相依辱贶音之先及喜兼愧至感与慰并伏以某官术学渊深材猷宏逺蚤登桂籍之贵遽陟霜台之严外府度财久籍赞禆之力逺方将漕暂劳经画之明念亲谊以非遥在驰情而固切更祈啬以副倾瞻
　　贺中丞李龙图状
　　右某伏审恩郤固辞荣迁独坐真贤司宪列职畏威四方传闻羣口交庆恭以某官生禀间异出符盛明道德表于一时术学穷于万变九仪赞治曩分宗伯之权八座聫荣久总地官之属经画巳丰于邦计谋猷素协于宸衷宠加龙阁之名贵陟乌台之长虽绳愆纠缪又新朝野之风而当轴秉钧犹郁簪绅之望某縻躯逺部引领高闳谋庆谒以莫前驰诚情而徒极卑情无任激切依归之至
　　贺冬成都庄提刑
　　右某伏以一阳旋复庶彚孶萌在天时之布新宜贤履之绥福恭惟某官诚心冲厚德性纯明对令序以顺居拥繁禧而翕受百城蒙惠难淹翔步之雄三节召归伫听摅才之逺曾维颂祷曷罄书言谨奉状贺
　　囘交代陈朝散
　　右某伏审光膺宸命荣领漕权自慙浅陋之资乃忝交承之契喜愧相半情诚曷胜伏惟交代运判朝散术学精深材猷宏逺能名已简于当守重寄遽移于便乡敝政在前固赖更张之善舆情所悦况多被治之先在驰悃之未通俄惠音之已及并增感防莫罄叙陈
　　囘梓漕井金部
　　右某伏审逺持使节荣领漕权兼行入疆涓吉视事伏惟庆慰恭以某官材猷高逺器业闳深蚤副简求之精累更要剧之选西垣清近尚淹步武之华东蜀闲关暂屈转输之督曽惟衰迹幸迩余光在驰庆以未遑俄贶音之先及感慙弥甚敷谕奚周
　　谢齐卿举召还台省
　　右某窃审剡章过形论荐自惟衰拙曷称推襃益知冐德之深但有泚顔之愧恭惟运使少卿至诚接物直道佐时列卿蚤振于朝光外府久禆于邦讣缓中禁论思之拜领东呉将漕之权岂惟飞挽以助公尤欲搜扬而报国不图宻啓误及匪材如某者碌碌勌踪区区假守无良能以耸于众望无异政以踵于古人徒依厚庇之余遂及终更之去复叨借宠殊防过情仰荷仁言贲餙曲加于朽质永懐晩节镂铭第切于愚衷无任感激惓惓之至谨奉状谢
　　贺梓路提刑李朝请
　　右某伏审光奉宸恩荣持使节涓吉日以视事按详刑而恤民方幸瞻依实多庆抃恭惟某官受材端正造道渊通蚤膺柬防之明累践要繁之任尚淹翔步未登两禁之严暂屈尽心以厚一方之福未遑展谒第切倾风更冀葆頥以符颂祷
　　谢运判奉议
　　右某叨奉纶言误参漕计巳防辰而视事幸聫职以依仁恭以某官器业渊宏材猷高迈蚤致身于膴仕暂持节于逺方积粟阜财一归于善画寛民束吏久着于休声伫膺不次之恩少惬至公之论某束装兼道不日趋风方图驰恳之勤遽辱飞文之贶感慙弥甚敷谕奚周
　　谢提刑朝议启
　　右某叨奉恩纶误参漕计视事刚辰之吉窃辉华使之余恭以某官植操端方秉心冲厚以学术济通识以德量持高材逺方尝赖于宣风要部复叨于理剧此时闽粤暂烦揽辔之清不日朝廷即有封轺之召某依仁兹始通谒未由方驰恳欵之勤遽辱缄题之贶其为感怍曷罄指陈
　　谢泉州知州陈大夫
　　右某叨奉恩纶误参漕计防辰视事犹在于兼行走介枉书遽承于厚意伏以某官学穷道奥识照几先久播休声蚤膺遴选荣持使节巳丰湖外之财逺剖州符暂抚泉南之俗尚稽通谒第切倾风更冀保调以符瞻祝
　　谢诸州知通
　　右某误膺宸命叨贰漕权虽瞻觌之尚賖在诚情而豫慰伏惟某官忱怐固守谦厚自持先形诲牍之勤如挹风规之茂感慙弥甚敷谕奚周谨奉状谢谨状
　　囘本司运司
　　右某叨奉恩纶误参漕计方涓吉以视事遽飞文而惠音窃服勤诚但増厚愧谨奉状谢
　　囘福州林中散
　　右某叨奉纶恩误参漕计涓辰视事方获息肩走介枉书遽承厚意伏以某官学穷道奥识照防先蚤膺柬擢之荣久着能名之盛翶翔省寺既蔼于风猷偃息藩宣尤高于治最伫闻三节之召以慰众言之公更祝保调以需宠渥谨奉状陈谢谨状
　　贺判太原府观文范相公
　　右某伏审光奉诏音荣颛方面凡防陶冶举切抃驩敬惟镇抚之初允协神明之相恭以判府观文相公生禀间气出为真儒柱石乎宁朝之基蓍乎大政之要正论逺参于古训嘉猷宻契于宸衷百揆告劳暂辍钧衡之任列城有赖独高屏翰之功威懐虽冒于一方瞻颂固均于四海愿听上台之复庶安舆议之公某营职逺疆驰诚大斾望尘通谒莫偕旅进之恭仰德致勤徒谨尺书之献伏望上副眷倚精调寝兴某卑情无任激切依归之至谨具状上贺兼问钧谨状
　　囘福州林中散得替
　　右某伏审解印还朝拥麾过里方欲驰诚而叙庆遽蒙枉翰以遗音欣承防履之余克协福休之萃恭以某官材猷高迈器业宏深蚤膺旒扆之知累更省寺之要偃藩称治方受代以言旋趋节戒行即拜恩于不次更祈上为邦社精调寝兴谨奉状陈贺兼谢















　　钱塘集巻十一
　　钦定四库全书
　　钱塘集巻十二
　　宋　韦骧　撰
　　贺杭州林待制
　　右某伏审光膺明命荣殿巨邦敬惟镇抚之余坐拥福休之萃恭以知府待制器涵方格学造本原远存乆大之资优践中庸之域陞华内阁将摅经济之才移治名藩蹔假寛平之政迅召愿稽于三节疲甿庻起于一方某违徳逾年縻躯逺部每驰情于恭梓第引领于台麾庆谒莫前颂瞻徒极伏望上为庙社精调寝兴卑情无任激切之至谨具状起居兼贺谨状
　　代陈学士贺文潞公加两镇节钺太师致仕状
　　伏审光奉册书仰还政事加上公之衮绂备两镇之节旄极大臣报国之能尽明主优贤之礼四方交庆万舌同辞恭以某官夙禀元精蚤膺大任徳髙辅弼声慑夷进善去邪耸仪形于百辟出将入相竭忠瘁于三朝露章坚恳于引年拜命尤荣于佚老乎功名冠世峣峣然宠数深前道虽恊于伯阳勇于身退望仍齐于师尹壮尔民瞻某素冒钧陶深増抃跃向恩闳而勤颂托音驿以驰诚伏望顺时节宣副上眷倚
　　谢李太尉授节钺谢启状
　　伏审光膺制命荣授节旄伏惟庆慰恭以某官性资冲厚器业宏深行学不回养心有术繇亲贤而当选尚素富贵而守谦虗优游方册之间澹泊轩裳之际历嵗华而弥劭动天眷以慰隆重镇推襃涣若宸恩之异广廷布告翕然士论之归某瞻徳积勤望风驰喜造门阑而展庆方念拘文拜缄翰之逊言敢期辱赐悸慙巳甚敷叙奚殚
　　谢国学秋贡髙等行启
　　窃审较艺秋闱荐名礼部方坐驰于同喜忽靣辱于长牋先辈材美而充学优而励取先多士固已惊于一鸣决胜危科更愿观于三防感怿之甚叙陈曷周
　　尚书省奉防召试入髙丽界回逺迎状
　　恭承明命逺抚遐陬敢谓驰驱之劳特烦候迓之礼良深所感姑报以言
　　谢髙丽国王送遗状
　　特损缄题曲垂惠赆文犀饰带知逺物之可珍宝匣将仪见深诚之相契勉受勤渠之意益増感怍之情
　　回国王叙别状
　　兹縁将命屡获披风宣无外之君恩有加轸防尽同寅之臣礼足见忠勤方告别以言旋遽贻书之见及既慙厚意更祝善调
　　与抚守石大人状
　　言念聆广誉以钦风坐驰惟旧造崇闳而请见伏谒未縁仰惟镇治多余福休来相恭以某官性资方厚术学精深智逺照防材髙应变一麾剸剧固游刄而有余三节召还伫陟明于不次伏祈为国自夀副人所瞻
　　谢监司状
　　此者恩纶从请符竹叨荣方祗命以就途遽涓辰而视事幸亲髙庇殊惬深悰伏以某官器识渊宏材猷超逺出领外台之寄上分旰食之忧緫治有方均被列城之福陟明伊迩伫闻三节之招图修谒以未縁第钦风而弥极伏祈为国自夀副人所瞻
　　谢转司农上提转状
　　卿官立贰居者固难其才帝泽优贤得之尤足以贵俯伏拜命惊惶失图何则朝廷清明国家闲暇正臣当轴端士告猷台阁聚精神轩墀多蹇谔爵禄之器安有假人车服以庸未尝滥赏或越等伦而擢其事业或累嵗月而不及显髙灼然黜陟之行甚若丹青之着侥求者罪所以激贪夫恬守者荣所以嘉清节尽出至公之道复还治古之风在冠冕之班班宜忠良之一一而某衰迟晩节僶俛外藩分符积年剸剧无効昨代归于泗水因得请于光山腹背之毛分不増于远翮口耳之学聊自养于防躯咫尺乡闾优游物局作疎闲之身计期终毕于天年岂谓圣睠尚回周行引重不使废去未谐私谋旋领职于富川仍迁曹于右棘而况司农系乎重寄歴代谓之大官窃省匪能曷臻斯地此盖某官借名特甚推庇殊深天幸虽至而不敢自盈官责愈髙而第知加惧戒存肺腑何必循墙事极虑思愿忘闭閤仰答生成之赐俯全按举之威恳欵所潜指陈奚究
　　代冯漕学士祫享乞恩例状
　　右某伏以亲祫太堂盛典旷而复修均恩四方服官优者尤幸虽远骏奔之列亦防宠渥之霑恊于赏延得以亲举臣有男某长无他技业素学儒念其遘于明时不敢使之自废傥被乾坤之赐庻防弓冶之传其男某乞于文资内安排干冒圣威臣无任瞻天俟命激切屏营之至谨具奏乞以闻伏候勅防
　　答梓路提举王朝散
　　右某引领髙风因久钦于时誉息肩远部幸窃冒于邻光念驰欵之未遑愧贶音之先及伏惟提举朝散材猷敏劭器识宏通列城虽頼于深仁三节伫闻于迅召更祈珍啬以慰倾诚谨奉启起居兼谢不宣
　　问候成都王宝文侍郎
　　右某言念自违庇冐日企辉光旋叨被于误恩复载驱于远部旄麾甚迩怅通谒以未由音驿可修愧驰诚之尚缓伏惟镇抚余裕福休倍臻恭以某官造道粹深秉心方正谏垣清近夙罄谋猷计省浩繁比劳经画俄辍中台之重寄暂临西蜀之雄藩徳政融融莫匪去思之本民声亹亹犹多来暮之嗟行俟诏音之传即闻柄任之召伏望上副眷倚精调寝兴卑情无任恳祷之至谨具状起居谨状
　　谢泸南毕抚
　　右某比者衔命之官涓辰视事方窃依于邻庇尚稽致于邮书先承翰墨之华愈重情诚之愧伏惟某官受材通敏执节端平久参使幕之雄行迓廷恩之渥伫期还驭即欵髙标更丐珍頥以符善祷谨奉状谢
　　贺许右丞
　　右某伏审光奉丝纶复登辅弼播传四海驩跃一心盖钜贤进则朝廷益尊舆望塞则士民胥庆况在埏镕之旧固深鼔舞之情恭以尚书左丞禀天元精为国重器文章魁杰于当世徳业辉华于盛时曩日庙堂端谋谟而不挠累年区宇望膏泽之载加果符倚注之深还陟賛襄之任熈载力毘于大政秉钧増茂于前休沛然爰立之音伫闻于朝夕颙若具瞻之众始慰于迩遐某尸职巴陲驰精台屏无縁趋走敬参旅谒之勤姑献悃少叙舆情之贺某卑诚无任欣忭依归之至谨具状上贺谨状
　　贺蔡右丞
　　右某伏审光膺纶綍进秉钧衡四方闻风羣口交庆盖真贤用则膏泽逺大任重则朝廷尊凡预甄镕之辈举増驩跃之诚恭以尚书右丞气钟间异徳迈明诚学造圣心之防政通儒术之要出为藩屏固久着于治功入賛谋猷廼益髙于众望果膺眷倚之重遂陟疑丞之隆即聼奋庸究极致尧之效伫钦注意播传命説之音某尸职逺疆驰精崇屏未由趋走一参旅谒之俦姑献悃少致舆情之贺某卑诚无任欣怿依归之至谨具状贺谨状
　　贺蔡内翰
　　右某伏审拜命中宸陞华内相大儒陟用谋猷当宻賛之初举世传闻抃跃有同辞之庆恭以侍读内翰为时间出履道中行材髙应变之机学至逄原之妙巨藩累镇宣王化于无穷八座荣跻阜邦财于不扰登北门之清近副南面之简求润色训辞虽极文章之选沛余膏泽尚淹经济之资某逖在逺官莫偕旅庆即聼奋庸之任更勤仰颂之诚卑情无任激切之至谨具状上贺谨状
　　贺正旦
　　右某伏以寅杓始建春律初回人统得天心之中阳长为君子之庆伏惟某官诚忱笃厚践履端平茂膺令序之和并集繁禧之粹属拘官守逖逺风规通庆谒以未縁在瞻祈而徒切
　　问候成都刘枢宻
　　右某言念自违钧庇日企台光怅久逺于门阑愧缺修于竿牍仰惟镇抚之暇翕受福休之繁恭以判府端明枢宻禀天元精为国重器机宻预坐筹之久藩宣分颛靣之权云阙九重应伫谋猷之告坤维巨屏尚繄感爱之明行闻趋节之光还陟秉钧之任庻平舆议以惬一时某迹限疆封心揺旌防踧踖未阶于参造勤拳徒剧于颂瞻伏望上为庙朝精调寝餗某卑情无甚防切之至谨具状起居谨状
　　贺中书许侍郎
　　右某伏审光膺制命进贰台衡熈帝载于一时具民瞻于四海真贤当轴増重明昌之期舆论同辞相为欣跃之庆恭以某官气钟间异道极髙明柱石中朝之隆蓍大政之要弼亮久安于邦体谋猷宻契于宸仰膺南靣之咨询愈显西台之崇峻国钧重秉愈深膏泽之施揆序尚虗犹鬰搢绅之望某尸官巴裔引领台阶喜抃倾风与羣情而窃倍奔驰展庆继旅谒以未由某卑诚无任欣怿依归之至
　　贺曽枢宻太尉
　　右某伏审光膺制恩崇颛枢府播传四方欣跃一心盖钜贤任重则朝廷益尊舆望惬心则士民胥庆恭以某官天元异禀道妙资深烛理有蓍之明安邦如柱石之固筹画折冲于万里谋猷入告于九重显奉咨俞之音緫持机宻之政耸具瞻之有众虽极迩遐聼爰立之休声尚勤朝夕某尸官巴裔引领台阶喜抃倾风固倍羣情之剧奔驰展庆莫参旅谒之勤某卑诚无任忻怿依归之至
　　贺蔡左丞
　　右某伏审拜命中宸陞华左辖真儒大任賛至治而益隆羣口同辞耸具瞻而交庆恭以某官髙文贯道盛徳映时杰然间世之资沛若经邦之术弼亮久熈于帝载谋猷宻契于上心荷眷注以弥深奉恩俞而尤笃肃机进陟愈光四辅之荣緫揆延登犹鬰舆情之望某尸官巴裔引领台阶展庆勤拳难追踪于旅谒望风喜跃徒驰敬于尺书某卑情无任忻怿依归之至
　　贺王右丞
　　右某伏审拜命中宸陞华右辖大儒任重助至治而益隆羣口同辞耸具瞻而交庆恭以某官谋谟纯正徳业辉光道探本原诚贯金石劝讲久参于经幄紏绳屡振于台纲铨综官师方表仪于八座进登丞弼爰翊賛于万机当清眷注之隆慰举世倾祈之素某尸官巴徼引领台阶展庆奔趋莫厠簪绅之末望风抃喜第驰竿牍之勤某卑情无任激切依归之至
　　回新渝守王学士
　　右某伏审光膺宸命荣剖郡符念瞻晤之有期在情诚而窃幸知郡学士文华贯道器业映时辍蓬瀛着撰之功分巴蜀承宣之寄鬰然盛暑想叱驭于险途飒尔清风传拥麾于近境尚未遑于修诇俄先辱于贶音感怿所深敷陈罔既谨奉状起居兼谢
　　贺成都郑右丞资政
　　右某伏审光膺明诏移镇钜邦百城闻风羣口交庆仰惟抚驭之始翕受福休之繁恭以判府资政右丞生禀天元学穷圣奥中台秉政右辖増辉方成熈载之功俄遂偃藩之请北都觧印旄倪一意于去思西蜀建牙途路共歌于来暮宣化承流而分忧宵旰寛民急吏而助治明昌徳惠遽霑维慰一方之望钧衡后任已勤四海之祈某违逺台光拘挛巴裔未由进谒敬瞻旌防之华姑用驰诚聊致牋函之庆伏望上副睠倚精调寝兴某卑情无任激切依归之至谨具状起居兼贺谨状
　　贺蒋内翰
　　右某伏审拜命枫宸陞华翰苑硕徳进而昌时愈盛大儒显而熈朝益尊莫非胥庆以同辞况在冐恩之旧物恭以内翰太守材髙应变学粹逄原仁谊充于胷中声闻溢于天下出颛帅阃戎重足而畏威入治王畿奸盗革心而逺罪伸矣壮行之志伟哉中立之贤副南靣之柬求登北门之清近谋猷宻启虽钦内相之荣膏泽沛余犹为四邻之望某尸官巴峡引领门阑修庆谒以末由第颂瞻而尤切伫聆当轴之拜少慰荐绅之情某卑诚无任欣抃依归之至
　　谢防守王大人到任启事
　　右某伏审精择刚辰荣临要郡窃惟庆慰知府大夫受材宏慱涖任敏明仕途久播其佳声朝寄雅当于遴选缅想承宣之始已惬民心伫闻讴咏之传必嗟来暮未遑驰喜先辱贻书载钦辞意之勤弥切感慙之素谨奉状贺兼谢
　　贺彭尚书启
　　右某伏审逺抗牙旌荣临江国涓辰恊吉视事谨初千里钧情一时胥悦恭以知府尚书待制降材高迈造道粹深文章冠天下之英注错发胷中之蕴被九重之眷遇耸八座之光仪天允恳祈暂偃藩于乡部世钦徳业觊广泽于庙堂曽是愚尤深善颂莫从旅庆之末始献尺书之勤伏望上为邦朝精调寝餗某卑情无任激切之至谨具状起居兼贺谨状
　　廷评谢授官
　　右某启伏防圣恩授前件官仰冐宠灵就安里落皆自吹嘘之力载华衰朽之踪愧感交指名奚究
　　乾元节啓建疏
　　右伏以薰风应律熈然万寳之心祥电绕枢盛矣一人之庆幸逢诞圣之日率罄瞻天之诚恭惟体天法道钦文聦武圣神孝徳皇帝陛下明配照临徳参覆焘膺一千之景运迈三五之休规未尝自安荷宗祖承平之业所以致治得生灵爱戴之情均惟逺方乐此华旦效葵霍之倾向托讴歌而发扬宸扆光华愿齐于北极帝躬久固祈比于南山复饬缁黄预精焚诵荡荡之恩莫报慺慺之恳徒深臣无任望阙祝圣之至
　　兴龙节开启文
　　右臣伏以光华盛旦式钦诞圣之期宣演秘文仰祝齐天之算缁黄咸集弥月伸防颂祝同声普天一致恭惟皇帝陛下膺图有大御极继明光绍祖宗之基逺隆尧舜之治祥推绕斗应休运于千龄节庆兴龙起驩心于率土借真铨之至妙讃万夀之无疆今者某官内罄防诚躬临法防敷扬梵典已凴释众之勤恳叩佛慈更效华封之祷
　　贺林枢宻
　　右某伏审光膺中诏荣陟西枢朝进真儒助太平于四海仁居髙位交庆悦于一时恭以某官间世钜材元精异禀学造圣贤之妙智穷事物之防铨量士类而八座推先润色王言而三长兼善徳业夙髙于众望谋猷久恊于上心果奉畴资之音进登机宻之任公忠许国賛成熈载之功膏泽下民行慰具瞻之众某尸官巴裔引领台阶展庆奔驰莫继簪绅之末向风抃喜姑修竿牍之勤某卑情无任激切依归之至
　　贺祖提刑礼上
　　右某伏审涓择刚辰按临剧部幸余辉之将及想清晤之非遥复此驰诚以前展庆勤渠所致敷谕奚周谨奉状贺谨状
　　贺运判李朝请礼上
　　右某伏审涓辰已谐亲事幸于聨职尤切懽悰缅惟冲冐之余骈集起居之福即期候迓并叙欵诚更冀保调以符跂祝谨奉状贺
　　回王学士以生日寄示夀星夀香
　　右伏防尊慈以某生日特贶星香仰荷勤诚固深愧感伏思厚礼难以捧当谨奉状回纳兼谢伏惟照察
　　贺正
　　右某伏以万物棣通化工方盛三阳交泰贤履所宜伏惟某官养德冲和秉心端正兹茂迎于令序当倍拥于纯休伫闻宠陟之光行副瞻祈之切无縁庆谒徒剧情诚谨奉状贺
　　谢权梁山王朝奉
　　伏审涓辰已谐视事辱长牋之见及荷勤意以弥多知郡朝奉术学素深材猷兼茂临事肯违于中道长民必惬于舆情伫聆惠政之传以慰鄙懐之俟尚遥觏晤更祝保调谨奉状谢
　　贺谢王安抚转遥刺再任
　　右某伏审光膺宸命重绾使权显矣遥麾之荣优哉连任之寄愧驰诚之尚缓荷贻翰之特先伏惟安抚钤辖作坊材器素高声华夙振投笔蚤当于遴选拥旌静镇于遐方俄治誉之蔼闻致恩辉之被及轻裘缓帯风威颇类于祭军増秩赐金宠异果符于汉表未縁谒庆但切忻愉谨奉状陈贺兼谢谨状
　　谢新知全州王左藏
　　右某伏审光膺宸命荣绾郡章伏惟庆慰窃以知郡左藏学通儒术智逹兵机久摅将领之能果陟承宣之任方图驰庆先辱枉书欣感尤深指陈莫究
　　贺王运判
　　伏审涓辰巳谐视事窃惟庆慰某官材猷高迈术学渊通誉蔼周行进膺妙选慙临逺服方拥节以宣风伫见列城率钧懽而防恵顾惟衰晩同此按亷维谒晤之未能在倾驰而弥甚谨先奉状贺谨状
　　回答高丽人使书状
　　答正使先状
　　伏审逺持使节安乗沧海之舟来奉国忧追仰鼎湖之驾方遂披风之便遽承枉教之勤感怍所深叙陈莫既谨奉状攀迎兼谢
　　答副使
　　伏审安若乗槎适在中秋之候勤先同轨敬趋七月之期伫弭节以蹔休防枉书之首及第深愧荷无以谕言谨奉状攀迎兼谢
　　答正使谢大排
　　此者设席肆筵幸使华之戾止飞觞授爵愧主礼之阙然珍题更荷于不遗媿汗固深于有泚谨奉状谢
　　答副使
　　伏承特迂使驭来屈公堂方慙治具之疎更辱飞文之厚感并于愧言曷究情谨奉状谢
　　谢正使送土物
　　此者授馆云初披风既幸云牋飞翰继沭于温言土物将诚更防于多品弥懐厚意秪益腼顔谨奉状谢
　　谢副使
　　此者既遂郊迎挹清风而窃幸遽贻篚实嘉逺物之可珍载惟情礼之隆第有感铭之切谨奉状谢
　　答正使贺九月旦
　　伏以降霜及物仰化育之成功合朔在天敬光华之顺序伏惟奉慰尚书中和有守业履素高对令节以纳休养清心而安正方修诇候之礼遽沐缄防之贻感愧无穷敷纾罔既谨奉状贺兼谢
　　答副使
　　伏以节届授衣在起居之顺履礼隆改朔宜诇问之交修伏惟奉慰侍郎局度端平材猷敏劭对此良辰之盛拥夫纯祉之休未遑驰诚先辱枉翰感铭兹甚叙述奚殚谨奉状贺兼谢
　　答正使先状
　　伏以大明继照生灵钧鼔舞之情逺域向风玉帛谨梯航之献遽闻使节首逮郡疆沐华翰之先贻在深诚而窃愧谨奉状攀迎兼谢
　　答副使
　　伏以宝位嗣兴率庆昌辰之盛楼航善济殊勤逺使之来方图授馆以少休遽辱贻书之先及其为欣感曷罄敷陈谨奉状攀迎兼谢
　　答正使谢大排
　　伏承特枉使华肯临公燕念酒肴之不腆方窃厚顔沐翰墨之甚勤难当盛意愈深感怍曷究叙陈谨奉状谢
　　答副使
　　此者载饬肆筵特防枉驭公堂酌醴漫勤献酢之仪賔馆濡毫更辱缄题之贶唯其叙感何以措辞谨奉状谢
　　谢正使送土物
　　伏以郊迎既展幸际觌于清标方物遽贻独防慙于厚礼情重感言莫能周谨奉状谢
　　谢副使
　　伏承特损华缄曲垂美贶礼将诚而兼重物自逺而愈珍愧荷良多纾陈奚究谨奉状谢
　　答正使贺九月旦
　　伏以金行脱节方物理之告成月吉佳辰在人情而重始伏惟朝贺尚书秉彛正履持节出疆兹逄气序之良宜拥福休之集方图修诇遽辱贶音感激所深指陈难尽谨奉状贺兼谢
　　答副使
　　伏以秋时云暮月朏欲生萧然爽气之来安若直躬之履伏惟朝贺侍郎公忠出使頥飬顺时遘令序于海邦纳殊休于賔馆将驰诇候俄首沐于贶音祗荷谦懃第倍深于衔感谨奉状贺兼谢
　　答正使重阳
　　伏以龙山吹防传晋彦之风流蓝水看茰播唐英之吟咏伏惟朝贺尚书逺摅贤业出拥使华将趋双阙之严蹔憇四明之隘适逄令节倍纳纯禧顾驰悃之未遑遽贻缄之先辱情诚深荷笔舌奚殚谨奉状贺兼谢
　　答副使
　　伏以江涵秋而鴈翼初飞曽动齐山之咏菊盈把而酒樽入望素传彭泽之情伏惟朝贺侍郎逺泛鲸波将趋鳯阙伏忠懐而济险遇佳节以纳休修问尚稽贶音先及在感慙而相半欲叙述以难穷谨奉状贺兼谢
　　答正使先状
　　伏审毕使事于天庭悠然回棹趋归期于海域复此取途将伸候迓之勤先沐缄题之贶第深感刻难罄敷陈谨奉状攀迎兼谢
　　答副使
　　伏审奉币造朝已致候藩之礼遵程还国载扬使节之光方欲展于郊迎俄先形于书贶其为感戢无以喻云谨奉状攀迎兼谢
　　答正使不赴大排
　　兹者将修主礼之勤庻防肯顾未许使华之辱敢不敬从在跂望以弥深欲指陈而莫究谨奉状谢
　　答副使
　　伏以敬邀轩从肆筵愧乏于嘉声遽枉牋题左顾不防于重诺第勤向望难尽叙陈谨奉状谢
　　答正使贺五月旦
　　伏以律当午位气肇一隂属改朔之令辰有安时之妙理伏惟奉慰尚书秉心处正顺序纳休茂膺谷旦之和倍拥繁禧之集阻趋舍馆辱枉缄题荷徳固深抚躬増愧谨奉状贺兼谢
　　答副使
　　伏以晏隂成物允恊令时合朔在天欣逄谷旦恭惟奉慰侍郎才华辉映器宇恢宏深明消息之机倍纳骈繁之祉未遑展庆先辱贶音徒积腼顔曷胜染翰谨奉状贺兼谢
　　送答正使物帛
　　伏以宠贶物仪永佩至勤之好敬驰餽赆敢将匪报之诚具列别牋第増深愧谨奉状谘闻
　　送答副使物帛
　　伏以持节而来既首贻于方物扬舲以徃取輙献于赆仪聊致防诚具陈他幅谨奉状谘闻
　　答正使先状
　　伏审肃奉国珍望赤墀而入贡茂膺宸渥拥华斾以言旋将遂披承先贻缄翰仰佩谦勤之意益深铭感之诚谨奉状攀迎兼谢
　　答副使
　　伏以望云来贡蚤幸觌于风规航海言还将载瞻于声采首贻华翰益佩防谦感愧之深敷宣曷究谨奉状攀迎兼谢
　　送答正使物帛
　　伏以南国珍竒过勤来贶中州菲薄輙浼将行虽诚意之有加愧物仪之不腆具陈别幅尚惮虗拘谨奉状谘闻
　　色罗七匹色绫八匹色纱一十九匹土绢四匹
　　右谨随状尘浼伏惟留纳
　　送答副使物帛
　　伏以曩贻方物深荷意于勤隆兹奉赆仪窃懐慙于轻浼有少防品具于别牋谨奉状谘闻
　　色罗八匹色绫一十匹色纱一十九匹土绢四匹
　　右谨随状尘浼伏惟留纳
　　答正使谢赴大排
　　兹者肆设维勤仰威仪之秩秩献酬有序敬徳义之温温方慙情礼之疎又辱缄题之重欵诚所积笔舌难穷
　　答副使
　　兹者开筵有待慙不腆于豆觞拥节肯来幸少留于舆马不图谦徳更辱华缄感与愧并情非言尽
　　答正使贺端午
　　伏以角黍荐甘灵符祛疠袭风流而惟逺惊节候之遽迁伏惟奉慰尚书徳度汪洋材资瑰玮遘良辰于行馆集休祉于直躬方图竿牍之脩首沐缄防之贶其为悚荷莫尽指陈
　　答副使
　　伏以乗时采药幽人矜肘后之方当昼晒书高士衒腹中之蕴伏惟奉慰侍郎霜松挺节火玉凝姿顺履令辰宜膺多福方欲驰诚而修庆遽防枉翰以示谦懐感实多形言难尽
　　上王内翰书
　　具位某谨斋沐裁书有献提举内翰閤下某闻道之难行也唯徳可以行之道之难明也唯文可以明之以徳而不以文其传也不足以逺以文而不以徳又可传乎哉二者相湏而成以为斯道之主者必有命世者当之孔子没异端起邪説诬民孟荀杨相继于旷代而以是为巳任使圣人之道复振于頺圯坠絶之间而后之人不防溺其良心者皆其力也久而陵夷至于有唐独韩氏奋起排非救失其功不后三子降及五代雕敝尤甚我朝之兴刬革衰乱虽百有余年而教化已被然而世之士类未能向本学以组綉为得而不知有经术之用行以智巧相高而不知有仁义之守钜人间出徃徃横身肆力图所以矫变之趣若其徳足以行文足以明坚厚醇粹杰然而不可儗者唯公一人而巳天下之士践履术业有所未正莫不指公以为羞其间至与不至虽未可以量其于翕然成风亹亹不已而日入于敦实之域岂为小补焉且公岂人人而教之乎如人人而教之则力亦不给矣然则何以哉公之文本六经而明之者也公之徳安中庸而行之者也其所以育天下之材者以此也夫唯如是则公之功又不后于韩氏也去韩氏之逺想见形采而不可得犹袭其绘像之遗而瞻慕之况生而与公同时窃被教育而不能一拜于左右岂不负矣哉此士人所以汲汲争先于门阑也某生而贫贱不能他为以读书考古为事性虽颛防粗识所向当在防少固已知公之谊可为依归廼致诚欵请闻名于将命而公从容降接不以不肖视之谆谆导谕勉之以充扩之本期于有所植立方是时受公之赐不为不多也既而冐取禄仕淟涊尘土不迩辉光者逾一纪焉奔走之隙虽不舍所学以期树立第所得之寡不足以补其所亡返思曩时导谕之重诚可深愧然而天下之士窃被训育犹以不拜左右为所负况某也承教之旧岂以欿然于心而自絶于大君子之庭哉是敢叙慺慺以聼命于屏下谨献近所为论一编鄙浅无取徒为挚见之礼且以发请诲之端也干浼威严不胜惶惧不宣某再拜
　　上滕舍人书
　　月日具位某谨再拜上书纠察舍人閤下某闻古之君子所以大过人者以其善推所为以及人知富贵利逹之所以自任而不以富贵利逹之势介放胷中则位益高心益广其所以推而及人者日益逺且大也于其所及人之间其数甚愽而莫大于道义乐育其类夫乐育之者非在于日讲月谕规规谆谆于寻寸毫髪之中彼能适然而向我者我察其材志而扶导之引翼之使之自我而至于有为而后止此诚大君子之任也恭惟执事以巨材厚徳致身高显所施廓大皆有原本欲以兼天下之善而未尝以翲忽矫天下之士真所为知富贵利逹之自任而不以其势介于胷中也士人满门其被扶导引翼之赐者为不少益以日月则孰不至于有为真所谓善推所为以及人也某江湖野人防喜读书二十来京师求禄仕同时进取之流素不识面者徃徃或道名而指背究其所縁皆执事誉饰之致也未防附风云之末仅窃科第一落尘土闲闗无状虽自信之心愈于前时而踪迹淟涊去门阑日以踈也因循嵗时防十五年今日赴铨衡防执事有典制之拜地虽愈崇而防蕞之旧不敢自弃于将命谒既上矣执事遇之如平昔询之以术学朂之以不倦益又知执事以利逹自任而忘其势欲推所为以及人之甚也使某也愚而无所欲为则已如欲有为则舍执事之门奚徃哉谨録新文古律诗共八十篇尘献几席非敢以为文章徒以为请教之资且明年虽加而学未画也惟执事不以狂狷之进而咎之不以挟故之问而欲之则幸甚幸甚干冐威重不胜战惧不宣某再拜
　　上太守书
　　月日具衔某再拜献书某官閤下夫榱题之材施于大厦能胜其任者栋梁借之势也腹背之毛传于鹪明举而冲天者六翮借之势也虽有利镞与之势则犀革可贯否则鲁缟不入虽有轻车与之势则千里可至否则跬歩不进岂物独有是殆人亦然矣今天下之吏官小而任重者县令为甚县令之权裁制万室虽舒惨在手而其势实资于刺史刺史与之势则利可以兴害可以去事之疑者可以闻政之便者可以专所革易以迁所集易以成下之难化者不能轻议以动揺若然患胷中无有耳何为而不得哉其于防学而壮行庻防无憾也刺史夺之势则利不可兴害不可去事之疑者不得以闻政之便者不得以专所革难以迁所集难以成下之难化者莫不轻议以动揺若然惟摈斥是忧奚暇于设施乎故曰在下位不获乎上民不可得而治矣然获乎上有道非胁肩謟笑耦意求从而获之也必将诚于身悦于亲信于友然后获之也获之不敢豫于巳曰有义不获不敢非其上曰有命然则不贤者能若是乎故上之人孳孳聼察者假借于其贤者以其有为也某不敏生于田野不习他技专意经史遭时得官才不应用强勉驱防为贫而仕自此闗柝所向未能发其志所立未能闻于时尘泥十年食粟而已诚可羞愧今此何幸吏于执事镇抚之下得邑褊小尤利于拙视事六月矣无分寸之美挂人齿牙而谴责不及诚执事庇育优赐也然而迹逺麾斾无縁时伏左右仰聼教命且致一言以宣鄙心之万一惟日馁矣祗役兹便来拜庭下岂复黙黙以自取弃故敢叙其説干叩将命以为资势之兆则于从政也岂云小补哉觊执事亮其诚不以狂妄咎之则幸甚幸甚不宣某再拜
　　上通判官
　　月日具衔某斋沐拜书某官閤下某闻圣人之言曰君子易事而难説説之不以道不説也及其使人也器焉小人难事而易説也説之虽不以道説也及其使人也求备焉呜呼斯言至矣乎夫易事则人乐为用而难説则君子进焉以君子之高明粹美而其类日进于前故其智虑益广而其道益尊也虽事则人不乐为用人不乐为用而易説则小人进焉以小人之狭隘敖僻而其类日进于前故其智虑益浅而其道益卑也然则小人之事易事也虽有便巧之资防给之材求耦其意而为之任也固不可得矣若夫善悦则将安施乎君子之事难事也虽有宏逺之器兼济之术求其见信也固不可得矣若夫妄説则其能为乎是以古之君子择所事而事之未尝妄仕也至有膰肉不及不税冕而行千里而至不受禄而去必不得已则乗田委吏抱闗击柝为辞富辞尊之计耳今之仕者非若古人然古人之仕于鲁不合则于齐又不合焉则于郑于陈于楚于燕俟其合而止也今人之仕受官于朝职于外唯其所事而事焉姑防巳自信理义自养廼其遇之难易有幸与不幸也夫何择哉幸而得所事不披心腹极思虑蚤夜孳孳竭其所能而为之用者可谓智乎某无状防而罢软不能任农工之劳又耻遭明时而不自植立不得接踵荐绅以设施仁义之蕴谋明王道之原故勉力读书十年而仕仕十年矣而官为县令食粟而巳所为蓄缩未足动人耳目而际昔贤之畛域唯夙宵皇皇常恐碌碌与俗吏相頫仰于一世中耳乃所幸者获事执事之贤且明也到官之始趋谒庭下执事引之坐末霁威诲语谆谆不巳廼知执亊开易亊之心而少加亮于愚也坐局临政行将满嵗而不被谴斥岂非执事之赐乎图欲俯伏左右道胷中之一二且聼教命而执事逺临他郡又数百里而逺也所守拘系愿未获伸第瞻颂盛徳而不知止极充于心而形于言故笔之书以寓献几格恭惟执事信道甚笃自知固明不以其言为妄説也至于披心腹极思虑蚤夜孳孳竭其所能而为之用则某不敢弃智就愚而失所事于君子也干冐尊严不胜皇恐不宣某再拜
　　上章郎中书
　　某闻古人有言曰防而学之壮而欲行之夫行之有二穷则行之身逹则行之民行之民之尤切者宜莫若郡守县令守之于令卑高之相逺其间不能以寸虽所施有大小而其趣无以异也而其治未尝不相资以成守得其令可遗一邑令有贤守有遗一身遗之非忘之也无可虑之患而知其必以济也若其不虞之忧则君子不忧且郡守筦摄其下有贵重之势视令之才则变置之易如奕棊耳至于得其人犹悦以自慰况令焉者进退在守而获遇其贤且明则其乐而自幸也宜如何哉乐于中必形于言既乐矣苟为能言不宜缄黙以自舍然或迟迟其言者盖将待可言之际耳故曰言未及之而言谓之躁言及之而不言谓之隠非躁非隠其可言之际乎善知本者事其上之贤也不当以是夫某不敏生田壄间防不他习而喜于学学十年而仕仕之年十而治官才再耳僶俛其位夜气以存虽毫髪之务不敢轻以视从公之余则頫仰羣籍资取理义以益胷中之未逮能虽未知抑不可谓不知其本者矣临邑无状逃责逾嵗始获事于閤下迎拜麾斾之初固巳乐而自幸矣然而视不敢仰语不敢出缩缩然与于旅进之后非愚于自弃也诚以尘贱之迹未见亮于閤下苟言之不既失于躁乎今聼命于局三月矣政无可称而谴斥不加鄙朴之守庻防稍安而閤下必少加察也居可言之际或反箝结以自隘某独何心哉故敢叙其欵以露献于左右冀閤下怜其诚而纳焉则幸甚幸甚干冐清严不甚悚息不宣某再拜
　　谢章守书
　　某谓诡言似正顺言似佞苟辨其诡不可惑于似正而取焉苟察其顺不可惑于似佞而拒焉是为知言之至也某今日之言顺言也恭惟明公不以似佞而拒之夫师帅千里如古诸侯之任近而与生民兴利去疾远而为天子宣布风化非高明简重知治体之君子明敏而才者将孑孑苛刻务为烦碎非徒无益而又扰之迂而滞者将靡敝不振坐视其下受患而巳耳且自淛而东婺为大邦人多高赀习俗素薄悍鬬嚚讼相轧务胜朝廷难其尹而别为简擢之地明公居之期嵗矣政举治成得寛猛之中吏民帖然莫不心悦而诚服真所谓高明简重知治体之君子也某窃守下邑偃仰教命之久惟知贯行夫复何措明公不以某为不才召置节下使治讼数月虽朝夕僶俛悉力从事而昭昭之前事至见本重轻取舍罔或违道指谕条理无有龃龉徒欲作聼明为毫髪之补不可得已退归故局遽逺言诲乃心茫然如失所依徐而精思第知仰公治体之明而颂公盛徳之美耳明公恩于鄙朴矣不有佞言干求之疑是敢敷为顺言以献左右在明公自知不惑必不谓其似佞而拒之也干冐清严情悸顔泚不宣某再拜
　　谢杨倅书
　　夫挟故而问君子所不答也何则资于师者不当恃旧故而易视之苟有恃而至其不受之宜矣此特以道义之贵虽一问焉不可有所挟况从政事上其势愈于彼其又可以有挟乎盖曰法在焉而已耳且义之末然后有法及其至也义或不胜其重上下有分之谓法故旧不遗之谓义今从政事上而不可挟故是义不胜法之重昭矣然而上焉者主于法而义得以兼下焉者唯守法而俟其义而已某拜閤下之徳旧矣典邑于此复冐閤下之庇曩者被檄假治督邮朝夕趋走左右言必公礼必吏私心欿然不敢有一芥之挟曰守法可也閤下霁威严而接之又援之以备所荐岂独主于法而兼义邪殆将先义而后法也还邑七八日骤违门阑惟仰高威义之不暇情动语发书画不能究尽姑献其畧以渎视聼幸閤下少加亮焉不宣某再拜
　　上使宪使书
　　夫士之有常心而不变于异物者以其仁义礼知根于中非有待于外而然也故富贵不能滛贫贱不能移威武不能屈其所以自视常欿然而其志未始一日倦于为善非所谓慕赏饰而畏罚沮也其知天之所与而趋向操守适当然耳是故其临下也恕其事上也忠取舍有义进退有命巻而畜之终身无足忧充而扩之兼善固有余裕志得不以泰不得不以憾求乎在内而不求乎其所不在焉故曰人知之亦嚣嚣其尊徳乐道不如是不足以有为也然则有是心也岂或诡激以取闻乎美言以求合乎不由是而闻不由是而合其必归于与正也天下之与正者常少而好诡激説美言者常多是以士之有常心者不常闻且合也某愚无似学粗知本僶俛防宦一纪于兹所施蓄缩固不足道而滋养旧蕴不舍所受未尝敢以簿领冗未而輙忘去也若其尊徳乐道虽未足以有为有亦庻防有常心而不变者矣恭惟明公宿徳大度敦与正之心按视一道察羣吏之知长善否昭如秋阳明白不可蔽至于诡激美言皆明公之所不取也某今日之幸以属邑吏迎拜麾斾之下获吐一辞以归高谊岂所谓取闻求合之正乎亦乐于见贤而不得闭黙以自弃也惟明公察焉而进退之不宣某拜
　　上王漕书
　　某月某日具衔某上书某官閤下某防贫而愚不能习知他事唯读书考古学为文辞规速化之术且不自度谓仕则行道如反掌耳弱冠而得官奔走十余年志未及举气未及舒凡至所措置去离绳约仅或容髪则有履祸之畏况道之欲行其可窃觊邪所不失者从公之余则偃仰图史耽味经籍究前人之是否评众事之得失发于词章议论诚虽不才固亦足以自乐也得是乐也其敢谓之自致乎幸而明公按举之下民信吏戢庻务条理故朴钝之守亦见包蓄而不加摈斥遂得乐于此耳然不幸所典穷僻不得一拜麾节仰聼教诲以发胷中之未逮则前所谓乐者抑未为足矣今将代归岂宜无言以谢钜徳具宣鄙心之万一哉谨致文字若干非敢以为文庻公知治下之吏有荷公之赐而得乐如此也干冒清严无任悚息不宣某再拜
　　上王漕摄青谿书
　　今月七日伏奉使檄差权睦之青溪青溪剧邑宜得才者以当剸治如某等辈仅守绳约何足任使而执事遣之承乏意将驱防钝弱使之动心极力以成骏健也固当奔走承命不可少缓然敢以辞者某顷在东阳阅歴半岁近被音防才复旧局家有疾病治疗未起遂即逺道实所未堪且官期逾迈代者至不可度日月不多政不能久徒使两邑扰于送迎耳是敢敷露愚欵仰叩将命伏惟执事容徳照隠察其慺慺而安全之则幸甚干冐威严无任悚息不宣某再拜


　　钱塘集巻十二
