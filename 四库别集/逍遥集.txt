　　钦定四库全书　　　　　集部三
　　提要
　　逍遥集一巻　　　　　别集类二【宋】
　　【臣】等谨案逍遥集一巻宋潘阆撰阆大明人晁公武读书志谓其字为逍遥江少虞事实类苑则谓其自号逍遥子少虞説或近是欤太宗时召对赐进士第后坐事亡命真宗捕得之释其罪以为滁州防军阆在宋初去五代余风未逺其诗如秋夕旅舍书懐一篇喜雪一篇间有五代粗旷之习而其他风格孤峭亦尚有晚唐作者之遗苏轼尝称其夏日宿西禅诗又称其题资福院石井诗不在石曼卿苏子美下刘攽中山诗话称其歳暮自桐庐归钱唐诗不减刘长卿事实类苑称其苦吟诗贫居诗峡中闻猿诗哭髙舍人诗寄张咏诗诸佳句刘克庄后村诗话称其客舍诗方回瀛奎律髄称其渭上秋夕闲望诗秋日题琅琊寺诗落叶诗事实类苑又记其在浙江时好事者画为潘阆咏潮图郭若虚图画见闻志又记长安许道宁爱其华山诗画为潘阆倒骑驴图一时若王禹偁栁开冦凖宋白林逋诸人皆与赠答盖宋人絶重之也读书志载逍遥诗三巻宋史艺文志则作潘阆集一巻原本久失未详孰是今考永乐大典所载裒而録之编为一巻而逸篇遗句载在他书者亦并采辑以补其阙虽不能如晁氏着録之数而较宋志所载则约畧得其八九矣其古意一首今刻唐诗者皆以为崔国辅作而永乐大典则题阆名疑以传疑亦姑并録之而注其讹异于本题之下焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀















　　钦定四库全书
　　逍遥集　　　　　　　　　宋　潘阆　撰送王长洲禹偁赴阙
　　蒿兰不竝香泾渭安同流小人有千险君子生百忧名重圣主徴道光史防収一鹗秋空飞鸟雀徒啾啾【按此时王禹偁従滁州贬所复召阆作是诗送之】
　　晓泊嶀浦寄剡县刘贶员外
　　晓泛剡溪水晩见剡溪山徘徊驻行櫂待月思再还渔唱深潭上鸟栖髙树间应当金石交念我无暂闲【按此诗从剡録补入】
　　送孙学士两浙转运使兼简杭州知府张侍郎
　　呉山挂魂碧浙江入梦清旦暮东南望徒使华髪生君今运邦计不得同舟行即听江仓丰竚见汴廪盈晓帆叠叠飞夜橹连连鸣贪吏诫守亷饥民苏念生岸花有异态沙鸟无娇声钱塘太守贤好共致升平
　　古意【按此诗乃唐崔国辅作永乐大典作潘阆诗疑误】
　　妾有罗衣裳秦王在时作为舞春风多秋来不堪着
　　金山寺留题
　　金山碧崔嵬我泛扁舟来虚阁登还下长廊去复逥梵刹絶顶立僧房八面开波涛起蛟蜃洞穴生风雷千载有髙松万古无纎埃葛衣惹秋云草履粘苍苔孤城寒角动片帆暮钟催朗吟成此章欲返犹徘徊
　　阙下留别孙丁二学士归旧山
　　名利路万辙我来意如何红尘三尺深中有是非波波翻防潜没来者犹更过归去感知泪永洒青松柯
　　赠道士王介
　　头冠星斗光七十鬓不苍箧有化金方诗无入俗章举歩云霞轻出语芝术香约我防罗浮絶顶天风凉
　　雪夜有感
　　大雪拥蓬户寒梦不成归孤坐北风飘落辞家衣向晓酒力减背壁灯影微谁知防子心暗逐长空飞
　　忆贾阆仙
　　风雅道何髙吟忆阆仙人虽终百歳君合夀千年骨已西埋蜀魂应北入燕不知天地内谁为读遗编
　　与人防防润州金山寺
　　浮生难防此此寺絶尘埃容易莫言去等闲争得来江声寒若吼山色翠如堆自是忘机者凭阑不忍回
　　望湖楼上作
　　望湖楼上立竟日懒思还听水分他浦看云过别山孤舟依岸静独鸟向人闲回首重门闭蛙鸣夕照间
　　寓泊浙江寄汉阳孙迈郎中
　　维扬相别后十载浙江居气概贫犹在颠狂老渐疎已凭天柱客曾寄汉阳书近见人来説才华患有余
　　钱塘秋夕旅舍感懐
　　永夜不能寐闲门懒复开片心生万绪孤枕转千回败叶声如雨狂风响似雷更堪江上笛歴歴有余哀
　　秋日旅舍感懐
　　秋色入檐楹闲门开复扄愁人欲长醉薄酒又还醒揽照头将白逢谁眼渐青祗应南与北唯此念飘零
　　嵗暮自桐庐归钱塘
　　久客见华髪孤櫂桐庐归新月无朗照落日有余晖渔浦风水急龙山烟火微时闻沙上防一一皆南飞
　　孤山寺易从房留题
　　寳塔孤峯顶师居积翠中四边湖水绕一迳郭门通香滴松梢雨凉生竹簟风闲吟与闲坐此兴与谁同
　　春日对酒书事
　　车马不暂驻年光如泻波人间欢乐少陌上别离多徃事祗如此浮生终若何花前一尊酒得失且髙歌
　　渭上秋夕闲望
　　秋色满秦川登临渭水边残阳初过雨何树不鸣蝉极浦涵明月孤帆没逺烟渔人空老尽谁似太公贤【按此诗从瀛奎律髓补入】
　　与张覃秀才邺中途次言别
　　南北各何之重来寜有期相将行数里欲别立多时野店人烟逈前村草木衰只应今夜梦未苦逺分离
　　叙事荅所知
　　久客向天末唯将鸾鹤羣盈亏频叹月舒巻防怜云有志思光国无才可佐君知音时见赠应逹圣朝闻
　　暮春漳川闲居书事
　　吟斋漳水滨孤僻度残春长喜诗无病不忧家更贫钟声来逺寺山色遍诸隣门有谁相访僧过岂厌频
　　夏日宿西禅院
　　此地絶炎蒸深疑到不能夜凉如有院静若无僧枕润连云石牕明照佛灯浮生多贱骨时日恐难胜舟中自呉之越寄润州栁侍御开杨博士迈
　　两岸山光合况当三月天好花红照水芳草緑随船货药村桥醉収帆野渡眠因思二朝客同泛恐无縁
　　上李学士
　　名场欲独立一念一心寒白日升天易明时取仕难家园半牢落须髪渐衰残试把平生业来投作者看
　　中秋无月
　　西风妒秋月浮云重叠生一夕不见光双目如失明立恐疾足折坐觉愁抱盈况当百虫苦绕阶千万声
　　秋日题琅琊寺
　　岩下多幽景且无尘事喧钟声晴彻郭山色晓当门深洞藏泉脉悬崖露树根更期来此宿絶顶听寒猿
　　落叶
　　片片落复落园林渐向空防畨经夜一半是秋风静拥莎阶下闲堆藓迳中岩松与岩桧寜共此时同
　　长安道中
　　防子辞乡早髙堂亲已老燕来不东飞寄书何日到
　　题思归鸟
　　髙枝枝上鸟终日呌思归如斯羽翼全何不望乡飞
　　赠冯德之道士
　　上清消息久不闻紫鸾丹鳯应离羣羲和纵辔日又曛九衢旦暮徒纷纷谁识天书数行字识者便是真僊子直言鈆汞成还丹链之饵之身不死嵩阳道士早来别才承天泽辞玉阙【枢宻谏议钱公特奏紫衣故有是句】紫章深秘莫漏泄他年华顶为君説
　　州临江亭留题
　　谁构危亭已半空野人时得恣疎慵闲观扬子江心浪静听金山寺里钟醉卧岂能妨燕雀狂吟争不动鱼龙夜来歇蛙声乱忆着嵩阳千万峯
　　秋日登楼客次懐张覃进士
　　闻説飘零亦异乡登楼吟望益悲凉当时欲别言难尽他日相逢话更长蝉噪水村千万树鴈过云岫两三行明朝防蹇还无定空倚危栏到夕阳
　　寄赠柳殿院开授崇仪使赴边上
　　从来长见説兵机今日君恩志岂违骢马不骑骑铁马绣衣休挂挂戎衣雄师已听心皆伏劲敌将闻魄尽飞应笑苦吟头白者二南章句转衰微
　　维扬秋日牡丹因寄六合县尉郭承范
　　绕栏忽见思傍徨造化功深莫可量秾艳算无三月盛残红更向九秋芳万家珠翠还争赏一郡笙歌又是狂惆怅东篱下黄菊有谁来折泛瑶觞
　　樽前勉兄长
　　一家久寄浙江滨倐忽如今二十春须信百年都似梦莫嗟万事不如人樽中有酒何妨醉箧里无金未是贫但看故乡荣逹者算来多葬北邙尘
　　赴滁州防参军途中书事
　　防躯不杀谢天恩容养疎慵世未闻昔日已为闲助教今朝又作散叅军髙吟瘦马冲残雪逺看孤鸿入断云到任也应无别事愿将清俸买香焚
　　闻髙舍人锡下世
　　早掌纶言世尽知岂期谪宦至于斯生前是客能投巻死后何人为撰碑防佞万端应已矣文章千古恐无之野夫旧句多防赏昨日闲思泪暗垂
　　谢冦员外凖见示诗巻
　　一轴新诗意转深防逥看了又重寻防怜积水浮秋汉闲望沧溟尽日吟【君有积水浮秋汉残阳照逺山之句】
　　送成库部肃建安监税
　　万树青青帯雨寒离亭相别泪阑干莫将便作无情物亦待抽身入建安
　　中秋月
　　待月中秋上古城迥然光揜别宵明野人望久翻惆怅无奈浮云灭又生
　　呈钱塘知府薛谏议
　　再到钱塘眼暂清骑驴看月又南行可怜一片西湖水不得垂纶老此生
　　金陵禁林有感
　　六代繁华难重问此时兴废动吟情空流一帯秦淮水朝暮惟闻呜咽声
　　到钱塘却寄姑苏太守
　　姑苏太守义何长东泛仙舟已不忘更借洞庭湖上月数宵相送到钱塘
　　赠林处士逋
　　云翦乌纱雾翦衣存神飬气语还稀人人尽唤孙思邈只恐身轻白日飞【按宋诗纪事雾作霜日作鸟】
　　宿灵隠寺
　　绕寺千千万万峯满天风雪打杉松地炉火暖黄昏睡更有何人似我慵【按此诗从咸淳临安志补入】
　　赠呉处士棊
　　昔日长饶国手先如今多病卧林泉有时闲倚青松笑犹忆曾输一着
　　留别金山寺
　　山顶风揺万树鸣扁舟欲解觉难行羡师斋后关门睡不管波涛四面生
　　书璿公房牡丹【一作暮春闻水南草衣院冇牡丹花开泊到已谢因成二十八字书之于壁】
　　寺中闻説牡丹花多少人争耳傍夸潦倒叅军来看晩数枝已谢病僧家
　　旅舍秋夕书懐
　　边鸿过尽背枕卧弟侄无书忧胆破蛩声更苦不忍闻半夜起来塞耳坐
　　中秋与柳賛善开宗賛善坦冦学士凖宿宋拾遗白宅不见月
　　共约中秋来看月一轮终不见清辉众人眠后唯孤坐翻忆无云宿翠防
　　寄石隠之
　　独上危楼返照间乱鸦羣鸟噪逥还故人嵗暮在何处空见千山与万山
　　送冯尊师德之出长安
　　浩浩霜风万木寒髙吟大醉出长安杖头一巻金丹诀尘世何人借得看
　　与道士冯德之话别
　　一宿山房话别离慇懃劝我酒盈巵更教弟子横琴送弹彻悲风尽泪垂
　　闻陈贽郎中下世
　　有家数口寄伊川孤宦东西二十年见説葬时无一物空留满箧旧文编
　　喜腊雪
　　久旱腊月如夏热夜来忽降一尺雪呌谢上天声应彻且压瘴气不作孽
　　宫词
　　学画蛾眉独出羣当时人道便承恩年年不见君王面花落黄昏空掩门
　　过华山
　　髙爱三峯挿太虗掉头吟望倒骑驴旁人大笑从他笑终拟移家向此居
　　题资福院石井
　　炎炎畏日树将焚郤恨都无一防云强跨蹇驴来到得皆疑渴杀老叅军【此诗从能改斋漫録补入】
　　曹娥庙
　　曹娥庙前秋草平曹娥庙里秋月明扁舟一夜炯无寐近听潮声似哭声【按此诗从防稽志补入】
　　九华山
　　将齐华岳犹多六若并巫山又欠三好是余江上望白云堆里泼浓蓝【按此诗从方舆胜览补入】
　　离滁阳诗
　　长亭黄叶正纷纷一曲骊歌酒十分须信滁阳人有意满城来送散叅军
　　书诗巻末
　　一巻诗成二十年昼曾忘食夜忘眠莫言不及相如赋谁敢髙吟汉帝前
　　句
　　窥鱼白鸟明残照抱石幽云防半山【南屏秋屏阁见方舆胜览】土牀安睡穏纸被转身鸣【客舍作见刘克荘诗话】
　　发任茎茎白诗须字字清【苦吟】
　　何须三呌絶已恨一声多【峡中闻猿】
　　莫嗟黑髪从头白终见黄河到底清【寄张咏以上三聨见江少虞类苑】清宵无好梦白日有闲愁【见厯代吟谱】












　　逍遥集
