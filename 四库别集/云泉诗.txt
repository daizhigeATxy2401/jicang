　　钦定四库全书　　　　　集部四
　　云泉诗　　　　　　　　别集类三【宋】
　　提要
　　【臣】等谨案云泉诗一巻宋薛嵎撰嵎字仲止一字賔日永嘉人寳祐四年进士官长溪簿宋承五代之后其诗数变一变而西昆再变而元祐三变而江西江西一派由北宋以逮南宋其行最久久而弊生于是永嘉一派以晚唐体矫之而永嘉四灵出焉然四灵名为晚唐其所宗寔止姚合一家所谓武功体者是也其法以新切为宗而写景细琐边幅太狭遂为宋末江湖之滥觞叶适以乡曲之故初力推之久而亦觉其偏始稍异论焉嵎之所作皆出入四灵之间不免局于门户然尚永嘉之初派非永嘉之末派録而存之亦足备一格也乾隆四十三年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀














　　钦定四库全书
　　云泉诗
　　宋　薛嵎　撰
　　山中吟
　　踈拙本天性束书归旧林世人皆失笑泉石自知心山杮红犹涩池鱼静亦沈于中观物意吾道乐弥深
　　题扶疎亭竹
　　风晴雨雪天无趣不萧然影过邻家月根通石下泉长因终日看忆得故山眠物性今方防心虚节自然
　　嵗暮书懐
　　园林春又近老态更无欢添歳儿童喜照贫灯火寒直心嗟道丧多事识才难已种梅千树从今烂漫看
　　赋中上人顽坐【取贯休覔句如顽坐句】
　　嗜吟忘夜冻立雪此同机工苦精灵聚毫端造化归石牀趺半结荒径叶频飞客至应相讶无心听扣扉
　　赋陈子在瓢饮
　　羡尔甘贫居陋巷遥知清德继前修平时所乐从中得外物虽微不过求自枕曲肱安澹泊闲挑拄杖亦风流百千年内谁相望寂寞箕山一许由
　　舟泊曹娥祠下
　　身没一朝事孝名垂至今江空夜涛泣日落雾天隂社祭陈箫鼓蛮歌进宝琛予生无愧怍风浪不惊心
　　旅中秋夜
　　车马日西东阮生徒自穷三年辞旧国今日又秋风边雁凄凉过池花寂寞红邦人惯相识渐觉语音通
　　送刘荆山
　　束书入京阙忧国最情深天意有兴废人才无古今布衣万言疏孤剑一生心直道嗟难遇贾生终陆沈
　　中秋家人玩月
　　平生照离别今日喜团圞不是人心异全胜昨夜看八荒同皎洁列宿尚清寒自有银河路乗槎到不难
　　古淡师然公游方
　　野僧携锡别何处度残春天地无穷事江湖自在身真心齐得物道貌异于人昔日安禅地深山虎亦驯
　　天育道中
　　除将行巻外琴与鹤相随问寺路犹逺入山僧未知鸟灵巢佛塔猿饮挂藤枝陵谷几迁变道傍横古碑
　　山中古松
　　曽经雷斧劈上有鹘巢腥过客谁摽纸山精此托灵虬龙云际顶鸟土中苓月夜境荒寂秋声不可听
　　育王寺
　　寺在众山里白云深更深不知行乐意何似坐禅心防塔龙常在倚松僧独吟渡江前赐字珍重到于今
　　太白山观雪
　　二十里松声千山雪未晴人当絶顶见吟到此时清大地球琳满空林鸟雀惊老僧观物化无灭亦无生
　　天童山
　　佛界似山居楼台出翠微浙中山水最海内衲僧归草树有真意禽鱼尽息机禅房无别事唯见白云飞
　　送潘道士
　　春渚微茫碧草连千花飞尽柳飞绵孤云野鹤生遥思明月清风共一船被褐还寻栖隠地空囊唯乞送行篇先生自有修真诀不倚丹砂驻少年
　　过村翁家
　　白髪茅茨下耰锄力未衰儿孙收滞穗鸡犬入寒篱俗朴人家善山深井税迟能言耆旧事相问坐移时
　　薛野鹤
　　瘦形如鹤头如雪流浪江湖嵗月深但是胷中有丘壑何分城市与山林
　　渔父
　　一笠一蓑衣空江雨霏霏得鱼虽假饵于世本无机晩唱教儿和闲身尽醉归沧浪犹未足长羡白鸥飞
　　开炉节赋
　　闲身何所似丈室老维摩茅屋地炉小荒园麻叶多移窓就梅影晒草补渔蓑似此宁辞苦边寒尚枕戈
　　除夜苦雨
　　华髪负沧洲星霜又一周未凭终夜雨能洗隔年愁池草起吟思树禽栖屋头空余壮心在灯下看吴钩
　　呈楮溪主人
　　一水傍通四五池竹亭茅榭亦相宜中间更着髙人住不到溪山无好诗
　　寄公衮舍弟
　　每恨世交薄相期情最深秋风一回首明月两闗心鹤病难为药砂顽不化金予生百计拙耐可事清吟
　　已亥大旱官催秋苗甚急
　　立秋才一日期防到林泉已悟征苗意曽吟喜雨篇饥锄山草尽渴汲井泥坚闻道邻州牧忧民夜不眠
　　失题
　　挥手红尘吾老矣断堤流水草堂新几年荆棘无行路一日云山有主人未许园丁知姓氏先从渔父问仁邻谢池鸥鹭烟光里飞去飞来伴隠沦
　　山居简氷友清溪槐迳三弟
　　别后全无梦寄书安得频谁怜独往意天弃苦吟人债长新年息贫欺渐老身入林知未密犹与俗相亲
　　送友人之括苍
　　石门当半道想见泊舟时伴鹤立终日就岩题几诗近山秋易老招隠地偏宜我亦江湖去心期尔得知
　　为张上翁赋松
　　之人梅竹操抱此嵗寒心古道久不作髙风独在今无言欣意防肥遯爱山深我亦萧闲者从君涧壑吟
　　友人入京
　　猿鹤亦悲鸣家山莫浪轻千峯带秋色一路独吟情野水冲潮白孤云趂月行遥怜归梦断七十二滩声
　　秋试下第
　　焦桐何处是知音独向残编惜寸隂此日便为终隠计青山已负十年心梅花独对寒流洁野鸟髙飞古木深万古红尘徒扰扰几人头上有朝簪
　　哭薛元善兄弟
　　寂寞一窓灯随风灭又明空堂连夜雨白髪哭儿声树色悲摇落交情隔死生唯应骨肉爱为鬼亦同行
　　送松风僧渊中二公游方
　　无累云相似悠悠天地间新秋生逺思此去未应还撼锡惊栖鹤听松思故山吟诗与説法同是一机闗
　　湖外别业四咏
　　归洁庵
　　行藏自有意非命亦非时洗耳笑心褊折腰慙悟迟荣枯花上见寒暑鬓边知独立衡门下悠悠千古思
　　渔村晩照
　　旧时忆得潇湘路今喜烟波似旧时泽畔怕逢渔父问桃源已被世人知数家草市添新戸一树寒鸦傍古祠兰杜香深洲渚濶小窓长日赋骚辞
　　苜蓿轩【取唐补阙苜蓿长阑干句】
　　好是春风长育天防干低防晓窓前园丁未必知吾事补阙清声四百年
　　蓑衣步
　　水浸石根冷风吹藤叶飞菰蒲秋影里长趂钓船归
　　寄送希仁兄弟
　　咫尺不相见闭门唯苦吟听残寒夜雨灰尽壮年心身外一贫见灯前百虑深所欣交友义白首亦如今
　　送僧自然过许峯
　　知心逢岂易语别喜从容因得静中趣又寻云外峯吟篇题在竹拄杖曲如松后防难期定来书勿厌重
　　题中川张氏所居
　　鸥鸟往来处此翁甘隠沦地因人物著名入郡图新夜月情懐淡茅茨意态真髙风无识抜老却采薇身
　　松风阁
　　地形连斗阁连云松籁曽经佛祖闻永夜月明人到少海光山色自平分
　　和雁来红
　　若将羣卉分髙下此种无因到画防寒蝶不知红是叶飞来犹作野花看
　　刘荆山渔屋
　　客星沈没钓台空千载风流独此翁万顷波心搴杜若九霄云外见防鸿已将名字编渔户只有琴书在室中杨栁烟深杖藜出满头衰白任春风
　　归云壁上人游方归
　　亦是无心出不如归意闲一身随杖锡十载住金山定石沾花雨清斋带病顔常云迷觉路只在片言间友人以修炼游方或传其以此死者为赋是诗
　　鹤骨难汚世上尘西风惆怅瘗湖云莫悲生死今朝隔须信仙凡此路分丹灶空遗鸡犬恨青山肯钓鹿麋羣蓬莱今古知何在秋草唯添处处吟
　　李氏爱山楼
　　境是吾心防于焉识所存鸟声喧后寂树色郭中村静夀备仁理乾坤悟易门白云同此意相对亦无言
　　黄蜀葵
　　娇黄无力趂春晖待得秋风落叶飞空有丹心能就日年年憔悴对芳菲
　　赠渔者
　　几度看山愧白鸥身名心事两悠悠何如醉醒寒江上风卷芦花雪满头
　　真隠寺呈延上人
　　塔光圆照室香炷读经晨林下有清福尘中无悟人岩隂常雨松色不知春青草何年墓标题界碣新
　　茅屋
　　茅舍竹椽短不劳朱垩施髙无神鬼瞰贫与子孙宜近古意全朴当风势亦危梅花有幽致一树隔疎篱
　　胡贤良进史
　　白首裒遗传难甘閟一丘表成趣阙拜路左别家愁文字归中秘科名异杂流当年韩吏部何日抱深忧
　　秋夜宋希仁同吟松风阁有感
　　相逢长日坐如痴瘦得吟肩耸过頥天意复生郊岛在人心自逐古今移髙秋月色行松顶半夜山中读楚辞此道若无千载后尘昏何处照妍媸
　　寄罗浮天经居士
　　罗浮峯对海坛峯只隔长江半里风君向西方了生死我于易象悟穷通数声清梵空林下一幅渔罾落照中各各闭门无俯仰不相同处偶相同
　　冬日杂言五首
　　茅檐日出胜重裘饱饭看山倦即休识得个中真象味自然无梦到封侯
　　古藤荒草乱成堆自课园丁日日来只有梅花耐清苦霜风枝上犯寒开
　　竹炉槁叶坐烧残冷屋荒村夜更寒冻得形模样缩谁知方寸似天寛
　　鹤唳柴门月过墙梅花如雪满林香风光直许闲人占不耐闲人夜亦忙
　　布被烘来暖似汤防头髙卧未昏黄道人不是贪鼾睡省事门中第一方
　　雁山纪游七首
　　夀昌寺
　　野服挂僧单禅扉月未闗桂香清近佛秋色老于山目尽遥峯出步回流水闲相传登荡路数处可跻攀
　　能仁寺
　　过尽盘山险登临意忽平殿灯摇佛影瀑布杂钟声湫濶龙居顶路回峯换名晓行林日薄海气接云生
　　大龙湫
　　深冬雷未蛰雨雹半空飞久立怪生眼回看日变晖万松声不出尺蜃鬛犹威僧説分流濶长年无旱饥
　　灵岩寺
　　千年峻骨路随怪各生形目力到天尽心旌倚佛宁夜钟传谷杳石气逼灯青崖腹猕猴住多年性亦灵
　　净明寺
　　入寺嫌僧俗独行松迳幽夜扉崖室寂斋磬铁衣秋谷栈云迷级石桥霜迸流维摩不语坐何日病能瘳
　　云峯寺
　　神功开地秘怪石尽为峯佛界虚空造龙居十二重睛瞳随境役蟾兎及秋逢却忆谢灵运岭头迷去踪
　　宝冠灵云二寺
　　夜钟寥閴逺相闻古物青山自结邻片石挂空半可渡两峯侵汉立如人云归荡顶无多路僧住岩根老此身为忆龙湫重回首来看瀑布独逡巡
　　刘荆山谒贾秋壑
　　髩丝千缕去冲寒酒放诗豪强自寛天下英雄从古少人生遇合至今难婚姻债里抛吟屋雨雪声中起客单造物与君强健在归囊知有暮年欢
　　素上人圆鉴
　　何须百链取晶莹大化非由巧力成所性本来无阙蚀认形却恐未分明寒泉深夜辘轳静素魄中天世界清到此万缘皆了了笑他拂拭堕纒萦
　　新春感懐五首
　　新春风物旧山川老大情懐一惘然桃树不知秦世换落花流水自年年
　　儿女添年暗自欣不知婚嫁逼侬身羮藜衣褐由天分莫负当初种德人
　　自悔中年废读书余生祗可业樵渔青山白屋笑归去从我髙眠百事疎
　　新种黄精助晩粮生涯小小拙何妨春风吹髩不重緑白日笑人长自忙
　　多置田园占好官妻儿奴婢尽生欢贫家有子才堪教身后穷愁且放寛
　　送亷村宗人薛庭芝薛如晦还里
　　老我儒冠误怜君亦固穷山川居壤异友爱所天同江渡乗潮濶霜林逐晓空永懐楸垅敬淹泊志难通
　　郭外隠居
　　自是山林士非因失志余儿童知稼穑猿鹤近诗书曙色浮沧海春风满太虚固穷须学力不敢废经锄
　　赵东阁倅越
　　百指忍穷需逺次壮心销尽髩丝知身如韦素居常泰官被声名折得迟束担喜闻千里戍出山唯有十年诗兰亭风月应须记人物依稀似晋时
　　秋日书懐
　　万事荣枯一聚尘尘中谁是独醒人壮无学力吟将退老入贤闗路转贫昨夜立秋凉到晓客斋对月静如賔首阳千载蕨薇緑唯有夷齐纪逸民
　　为归云师赋野航
　　遇坎与乗流谁能拾迹求即空皆是境大渡本无舟风浪随机息乾坤任泡浮可怜迷岸者漂荡几时休
　　夜坐课子侄
　　微风弄孤竹蛬响泣将晨欲辨男儿事当为志气存箪瓢非外乐韦布只身贫慎勿忘科第务求荣尔亲
　　赋王九山沧浪阁
　　千年孺子吟谁防此时心方寸有泾渭烟波无古今水禽知雨山气爱秋深不尽凭栏意桡歌归故林
　　省试舟中
　　阙下春光近囊金又一空霜风欺败絮星斗隔疎篷世道谁能挽妻孥见未同青灯对黄册销尽几英雄
　　旅店早起
　　半醒梦犹在拥衾无限情晓窓灯影淡山路雪吟清嵗暮羡归客囊空兼去程故书多废理惊愧动心旌
　　鲍靖之左藏
　　一门期负荷太息此生终世道不如古君心谁与同官清余槖在虞反故堂空作善宁须报悠悠付彼穹
　　下第
　　寸晷场中较尺寻荣亲无路泪盈襟一贫谁过箪瓢巷百口难寛儿女心昨梦重圆知误喜平生失计为工吟近来文体尤趋薄古道何由可语今
　　为槐迳弟赋六爱
　　无私天地情物我岂殊形此事闗方寸何人立户庭一琴调舜曲半壁写西铭万虑境常适谁能羡独醒
　　初夏过湖外别业
　　郊原新緑喜新晴一曲湖光潋灔明几处楼台空锁钥百年人物尽丘茔好花自分随春去恶木宁思择地生独念索居闻识寡夜窓长对读书檠
　　赵东阁奏院去国
　　帆近浙江风莼鲈趣一同无人持国是举世咎诗穷身退山林重心怡学问充防鸿离罾缴瞬息九霄空
　　为迪上人赋寒猗
　　山僧爱修竹种此出嚣尘霜雪不知苦嵗寒长自春定回闲坐石风过动吟声倘欲求归止清虚即道真
　　刘荆山过维扬再谒贾秋壑
　　屝屦践淮雪故人师帅欢灯前话畴昔时事又艰难陪宴平山晓寻梅古署寒却归访泉石珍重慰团圞
　　山居述懐
　　山瓢动瀑水一枕曲肱清未遇勤求日非沽隠逸名梅边月在水寒夜酒如氷悟得乗除数贫中心自平
　　本无师住甸阳山庵
　　万松围坐石大海浴金轮不识入城路唯修成佛身出身来虎子持呪却山神何必工吟苦机锋自絶尘
　　冬兰
　　出林讵为晩知我嵗寒心不入离骚怨来亲氷雪吟众芳归槁壤独干长穷隂为有幽人致相看情倍深
　　闲居杂兴十首
　　亦有入城路门前秋草长荷锄书在手负锸醉为乡云渡溪流澁厨烟树叶香为贫从俭约犹欠半年粮昔日黄金屋十年荆棘林浮生真亦假世事古犹今电隙无留景云泉属自心纷纷蜗角里朝暮几升沉铁砚几磨研依然萤雪边薄才遗圣世无禄尽亲年多病唯谙药当寒不识绵素心期淡泊氷糵誓能坚秋虫随响灭振羽不知疲譬彼附炎士宁思失势时垂竿动天气定防茹商芝投分谅非浅翻然弗可追闭戸谢流俗青山独自看淡交从古少冷面对人难农圃元非学神仙不在丹孤懐无别想回向此心观四时俱槖籥一气自回旋谁谓春风力能专万物权荣枯忘晦朔霜雪抱贞坚赋分有深浅殊非天道偏已是中年役何当絶悔尤渔樵非始志灯火企前修叶落秋容见巢倾鹤貌愁诗穷安敢避天为拙人谋土木非吾事支东复拄西雨盈沟壅叶檐侧础沉泥防壁时编苇登楼恐折梯若无忧挠至终嵗亦安栖近觉吟无趣权将俗累删莺花老眼倦风雨半春闲野服便粗褐柴扉掩暮山片云寻处泊飞度竹檐间白髪天应弃春风吹不青神仙归恍惚书传出英灵周粟岂医饿湘流难活醒迄今名字在百世仰芳馨
　　潘懐古防学
　　同吟四十过三四常恨诗衔欠一官人事中年多感慨仕途今日更艰难炉亭围坐推前辈夜店单牀定薄寒最喜亲庭佳阙近尽携儿女入长安
　　亷村族人命赋唐补阙薛公墓
　　一自东宫吟苜蓿吁嗟直道竟难容精明夙伫危邦虑明哲宁髙避世踪疎傅有心辞汉陛甘盘无梦佐髙宗寥寥千载闻风者引领犹能式墓松
　　何处青山无白骨先生髙节死犹存古今人物一抔土闽浙诗书百世孙乡邑有祠尊往哲樵刍知禁避荒垣断碑残碣堪摩拭慙愧年年宿草蕃
　　潘南夫察院出台乡人荣其归拉余迎访因赋七言
　　囊封朝上暮身挤谗口何如万目齐昔谓椒兰试择地今知萧艾适同畦波涛不动中流砥风雨难瘖晦旦鸡自着渔蓑压趋谒晨钟欣出郭门西
　　早起即事
　　隔水钟声水上闻城中人事已纷纷开门放鹤溪边去冲破闲堦一片云
　　电眸相士索诗
　　筑室渔村五六年湖光山色在吟边道人不作闲人看浪説前人博酒钱
　　林景云防学
　　一门四世同堂乐门外传呼释褐归自此髙车访游旧屏将呼从叩渔扉三冬晴暖春寒在千里诗书野意违又説防琴捜逸谱休嫌古调按今徽
　　王九山提刑于子城西旧宅累石作小阜见示五言因次韵奉呈
　　幽懐随所寓数石叠窓前荆棘倘迷道山林空浩然云生宁择地龙处即为渊谁谓达观士终当违市防
　　郭氏抗云楼
　　校雠存手泽肯构炯前光际此圣明代应无屋壁藏半窓分雪影羣蠧避芸香静想趋庭意居然师友傍
　　徐太古主清江簿
　　四灵诗体变江西玉笥风清首入题旧隠乍违鸥鹭去新篇髙与簿书齐身闲自喜期逺俸薄还因纸价低握别正逢寒食日洞庭春緑草萋萋
　　渔村防诸友戏呈
　　矶头濯足动沧浪独醒何曽与世妨尽写骚经粘屋壁未逢渔父似潇湘逺山不离烟云色流水时闻兰杜香制得荷衣恐惊俗对人称是楚贤装
　　再别徐太古主簿
　　枌社过从久新知尽不如素心非必仕此别遂成疎清苦辞藜藿寒暄慎起居川途修复阻相忆眇愁予
　　悼张寺丞
　　五马归来絶送迎全将沤泡视浮荣宅依林麓楼台小门有诗书气味清身后只如僧冷淡墓头曽是手经营夫人扶疾秋窓下深夜看经带哭声
　　瓢饮陈子在病后见寄次韵奉答
　　闻君卧病长于悒文防过从迹顿疎空对秋风惊节物无因杯酒具园蔬柴荆昼揜听残雨灯火凉生理故书一启来缄拜佳什清泠如奉笑谈余
　　栖褊絶句
　　不学逾垣与闭门诛茅先卜逺人村钓鱼矶在平如席坐对青山无一言
　　重游雁山分得六题
　　雁荡顶
　　髙平余十里湖湗落中间此地可耕凿长年迷草菅一庵犹有路四望忽无山道者了经课慰余登陟艰
　　龙鼻井
　　怪极生真想饥凶祷请勤半身鳞甲具一勺渺弥分应谷声如鬼飞空石碍云精诚随寓在亦以感通闻
　　天聪洞
　　天听本非耳形容独费吟岂伊穿凿力能探杳防心混沌开中窍空虚纳众音下临千仞险当暑骨毛森
　　水帘谷
　　石壁斧修痕风泉断续闻流漓光闪日空洞湿飞云妙出神功造源从湫底分谁能为钩起深处谒龙君
　　照胆潭
　　彼我俱澄澈中涵理趣深游鯈具龙体幽洞通潭心影动猿摇树沙明日耀金片岩经霹雳痕凿到于今
　　五老峯
　　岩前看不足化此石为身忆昔白头者于中第几人相看应失笑久立岂迷津勿厌薜萝密痴儿免俗嗔
　　哭瓢饮子在四首
　　案头萤火散惆怅夜吟魂路暗重泉迥堂空半影存命无藜藿富书独鬼神尊猿鹤声声怨愁人不可言蝉蜕尘埃外闲身乐未涯山林天岂靳修短数难移冷砚谁濡墨空瓢想挂枝深衣古贤貌犹觊梦来时每恨去城逺畨畨语别难论交置疏数尽醉就团圞事往遽成感松雕不待寒尚余亲翰墨收涙再三看寝食难忘置心懐故友情花枝封蜡寄诗递出门迎忍泪偏听哭相期嗣子成乗除理终定人事未容轻
　　月海逺上人游方过灵隠
　　一防灵光在月生沧海深此中难着语何处可相寻野寺斋无定穷冬日易隂听松行九里却坐冷泉吟
　　渔村杂咏十首
　　莫论尘土与烟霞收拾襟懐即我家絮防防头霜月下水村深夜看梅花
　　非智非愚浪着鞭前程倒指事茫然临流一洗巢由耳独立斜阳认钓船
　　尽醉茅柴得自由芦花飞雪满人头蓑衣碎叶重重补听雨吟风卒未休
　　青山如主复如賔相对无言意自真富贵不应忘此味从来世上少闲人
　　月下开门不用敲渡头上系木兰桡盘飱市逺从真率防宿何妨屡卜宵
　　泽畔行行歌楚骚一襟忠愤付湘涛难教举世无醒者莫羡渔翁活计髙
　　三五人家住一湾近城无路去来难溪边自结同吟友松栢青青到嵗寒
　　野水微茫路欲迷重重沙渚自髙低鹭鸶飞过无心泊直入残阳树杪栖
　　猿鹤何曽肯受羁偶来亭畔立多时物情未到忘机地步步行行只自疑
　　白云相过尚依依十载江湖负宿知时事未容轻所学山中依旧只吟诗
　　普觉院登上人房老梅擅名滋久昔四灵与其先师道公方公游赋咏盈纸距今三世矣余每至其所辄徘徊不忍去登公亦对坐不倦有前辈之风迳弟拉同游者赋诗因用其韵俾登藏之庶不愧昔日尔
　　年年心与雪霜期一防寒生古树枝昨夜故人相问讯隔窓无月坐移时
　　四灵殁后谁知已惟有清香满旧枝头白山僧犹爱客为曽亲见老师时
　　感兴
　　箪瓢吾道在此乐语人难遗却形骸累始知天地寛逺山不辨树髙屋易生寒数夜雪风急编芦壁未完
　　新年换桃符
　　桃符频换句难新休对春风诉旧贫近日儿童谈道学几时徴诏及闲人山田收薄官输在树雪吹残曙色真慨想巢由老岩穴终身击壤作尧民
　　渔村杂诗十首再和前韵
　　晴空万里散余霞一叶渔舟穏似家学道未能全寡欲水边隙地亦栽花
　　兰菊分畦笋作鞭南山相对意悠然城中有路何曽入只许苍头趂钓船
　　此身闲却有来由白髪中年已上头莫道无官无可弃从今放下一齐休
　　独作渔樵最上賔土风淳朴物情真鲍家兄弟皆和乐林子诗豪胆压人【林鲍皆渔村邻舍】
　　巡檐修竹晩风敲古寺僧归月下桡童子闭门无一事只须清坐过中宵
　　微吟朗咏只风骚切莫危言试怒涛云本无心泉自洁不因作意立名髙
　　生涯小小落溪湾妻子知时不説难毕竟直钩为计拙晩来无酒可销寒
　　暝色和烟四望迷仰眠牛背觉天低村翁遥指笙歌处此地鱼沉鸟不栖
　　雉入樊笼马受羁低头犹怕欠趋时人心到此无真识未必人疑先自疑
　　嵗寒无物可相依惟有梅花似故知名世何曽在科甲西湖处士只吟诗
　　春晴泛湖
　　平湖新涨緑沙觜净涵波芳草思无际春风情最多移舟动山影止乐听渔歌得意唯鸿鹄髙飞避网罗
　　呈井南刘主簿
　　何处井南居青山绕屋庐竹生从碍路泉响不惊鱼有道貌亦古淡交情似疎慈亲更弥寿堂上步徐徐
　　春半
　　春半数风雨水村増晓寒不辞蓑笠重自觉起居安隔雾山疑失占晴础未干可怜桃与李无语受摧残太古元西堂过万寿谒住山肇淮海禅师并简
　　老子旧知已江湖独尔思北行逢作者送别苦为辞风雨过春半诗书滞海涯心心倘相印亦足慰衰迟
　　忆汪氏山亭旧游并简
　　因山为址屋无多中有幽人衣薜萝自撷溪毛充野腹频敲牛角和渔歌舟车相过情难数姓氏长留石可磨遥想对牀风雨际一灯终夜照吟哦
　　古淡然老得帖往长芦不受却归松风旧寺次社中韵
　　柱杖挑云上半肩寻幽重到旧栖禅浮生多故成南北白髪相惊问嵗年房闭松声难辨雨山连海脉暗通泉自从勇却长芦请猿鹤终宵亦穏眠
　　徐上人游方
　　雁鸿未去尽萧索此时心杖锡投何寺风霜别故林眠时煨叶火朝谷应樵音往往长松下看山坐独吟
　　送宋顔氷过四明郡斋
　　元戎招士重亲临喜遂传书万里心乍免客愁供帐具暂停游事防门深秋空矫首瞻魁彩夜烛凭花听雁音从此文名沧海濶好风三日到鸡林
　　忆昔曽登太白巅闲云留我石牀眠集诗删失题犹记人事乖违嵗屡迁极羡故交游汗漫不禁离思对婵娟山中逺致兼金餽形迹相忘二十年
　　松风隆首座住云际禅院
　　山门开望海钟鼓动鱼龙人具慈悲相秋生寂寞容随身唯一鉢留偈别双松后夜桥西月支笻失所从
　　入京逢故人
　　长贫复羇旅共爽十年欢在世谁无累如君事独难僦居邻火后多病卧春残纵决归山计烟萝不疗寒
　　下第归故园
　　扁舟摇荡水心村几度烟波入梦魂猿鹤认名听号令渔樵执礼叙寒温浮生多事景逾促自古求人道不尊莫为穷途效旷达定应束帛贲丘园
　　山中
　　依然木石居造物任乗除时事今休问山中计不疎泉声増雨后禽语变春初吟得诗名世终身甘荷锄
　　山居十首
　　深涧游羣鱼髙树鸣幽禽山中白日长同此逍遥心脱粳香可炊浊酒聊自斟过兹非所求孰为升与沉隂壑生暮寒白云如炊烟麋鹿不识人时复近我前青松三四株石牀在其边意思清且闲可以终余年名利能移人智者为之愚厯观古英雄鲜或全其躯幸逃世网牵园绮真吾徒勿令千载下叹惜斯人无前村雨脚收斜阳挂髙树老翁牵牛归颇亦有幽趣山风响茅屋崖月导芒屦平生江湖心于此谢驰骛龙居洞云深飞泉泻石壁不闻耳边諠但觉心境寂富贵由他人得失俱抱戚孰能全其天山中樗与栎午睡不觉长童子入城回地炉散微烟煨芋已成灰独酌无佳賔梅花为我开须臾山月髙顾影空徘徊木落山转空景驶寒亦早百草无愠容低头就枯槁形生复形化安用置懐抱千古渊跖分所论非寿夭古调今谁弹至乐非外假渊明爱无此意知者寡放鹤未归来时倚长松下旁观彼何人笑我衣裳野老妻倦缝纫痴儿厌藜藿一贫谁复言多累吾已错山半云可耕山下泉可凿轩冕亦倘来岂得长如昨柴门长日闗不碍溪水流桃花树难寻怅望回轻舟虽无武陵源事与昔人侔已矣勿复言白头安五丘亷村薛庭芝诉贫于余余亦贫不能周之赠以是诗
　　两穷相值愁无计同是开元补阙孙百世清风于此在莫将贫悴对人言
　　素上人游方
　　山深不可见一锡又云飞梵译通方语林霜防衲衣神闲生境寂思苦入吟微寒月空相照何人夜叩扉
　　送蓑衣与陈子渊漫成口号
　　莎草为衣叶叶新已知难上贵官身野人相赠无他意从使心清迹更清
　　自君之出矣三首
　　自君之出矣泪对花枝洒风窓挑夜灯心在无由泻自君之出矣荏苒度寒燠譬彼双鲤鱼书辞长在腹自君之出矣抱此离恨情春蚕不作丝纒绵过一生
　　越僧一书记索赋二絶
　　松风阁
　　何处笙箫起半空满山秋日动蛟龙老僧无语凭栏久游尽白云千万重
　　月泉
　　月色泉声境自真有身终不惹埃尘山中受用祗如此住者知为淡泊人
　　为郑菊山赋斗室
　　居然真乐地跬步亦徜徉大器何曽局修程未易量中天应躔象吾道即宫墙万斛泉源在非徒志秕糠松阜弟于宝成寺祖墓之侧营剏别业为赋得闲亭诗取又得浮生半日闲之句
　　陟巘心已清复此风雨蔽髙人疏凿余理道颇超诣卜筑谐素志缁侣欣共济修竹尚无恙巢鹤亦数世空山岚欲滴近水石可憩春睡朝旭升夜语孤烛继髙扁出林麓先垅祀苗裔严钟警晨昏羣岫罗扈衞身同野鹿游迹许巢父嫓蜗角自为雄蚁磨卒致毙靡懐半日羡讵识终老计吾庐并渔村兴往辄鼓枻野衣裁芰荷败屋粘薜荔川陆阻防面嵗月迅流逝兹情不可忘淡交慎勿替及时毕婚嫁即事无芥蔕相从丘壑真永使心迹契泉石闻斯言庶以当盟誓
　　林氏梅岩
　　古意元从淡泊来云根香雪防矶苔静观造化春长在不是氷霜冻得开半影落池涵洁白一峯无路接尘埃逋仙家世君端的只恐清吟未易陪
　　项大着挽诗
　　耻为恩门屈宁辞御史迁力陈归老疏自尽读书年秘府神游地浮荣梦觉前世间真不死未必属苍天
　　刘荆山归自维扬营渔屋退居
　　谩道归来晩闲中日最长渔翁尊齿序客子效戎装野水涵秋霁风荷动夕阳十年毕婚嫁亦胜为人忙
　　定庵逺山主
　　修持功行满不堕刼中尘龙象西天邃松杉卵塔新腊髙同辈尽敛薄小师贫生灭理无二交深独怆神
　　哭槐迳弟
　　孤僻由天性看山独展眉岂无身后虑犹课病中诗泉石宁非祟苍旻不可知平生唯爱菊増我九秋悲
　　王九山挽诗三首
　　古史无完传清风独可模从谁问出处举世在泥涂气直于时忤身荣与道俱士林为重惜挥泪奠生刍修行过衲子蔬饭几昏晨自草休官疏犹嫌在世身片云先冢近寒月万松邻为鬼还应别平生有善因俗论鄙迂儒公明独受欺焦琴方入调夜鹊忽惊枝心事将谁许身名负已知九原如可作白首誓为期
　　逢旧友生
　　交游半零落身在复长贫对语寒灯尽相看白髪新兵兴无乐土市近少闲人遥忆桃源路鸟啼花自春
　　和清溪可居壁间韵
　　松风相对掩重闗何止浮生半日闲此是仙家真境界蓬莱犹在有无间
　　日日虚廊步百回吟边时有可人来西湖处士诗名世老向孤山亦为梅
　　林景云令祖夫妻随其子各居同日葬
　　真诰岩前旧筑居夫妻双化是仙期至今耕陇桑麻地全是桃源晋宋时窀穸同晨符卜吉亲朋分夜别灵帷诗书孙子名方盛锦诰重恩日未迟
　　康氏端斋
　　于焉能取友人已两无偏立行有如此前修应比肩吟情近风雅胷次着林泉愧我全迂癖交游又十年
　　陈子渊台州添倅
　　髙志爱官闲来从玉笋班离家买湖石开印对巾山风月添新句朋游记旧顔桃花元有约猥贱未能扳
　　潘氏梅所
　　种梅营数椽四壁但萧然清带山林气香来笔研边雪深天向晩人立鹤趋前余亦嵗寒者相从恰暮年近买山范湾自营藏地与亡弟草塘君及外家墓茔悉可跂望感事述情继有是作十首
　　因縁还是范湾边自卜牛眠转自怜千古青山逢具眼叹茎秋鬓近衰年倒骑黄犊寻来路贪看行龙下逺田慙愧邻翁为指説传闻此地产英贤
　　外家事后凄凉甚老妇思亲哭最哀今日青山留我在他年寒食望甥来极知造物成吾志可但精灵慰夜台惆怅昔时原上路独余宿草见春回
　　草堂相望隔重云愧我为兄早哭君少日对吟听夜雨老来无计抚孤坟泉台防漠唯増感人事安排已十分莫待他年推吉应如今友爱最先闻
　　敢慕昔贤居旷达分甘吟骨寄山阿刘伶常备随身锸陶令曽为自挽歌未必浮生于此悟算来忙处为人多北邙原上堪回首莫枉心情用太过
　　十万买山浑可住放教身死骨犹香不知筋力何年尽看到杉松几尺长管郭岂能谋富贵诗书元自着兴亡采薇歌在无人识千载清风独首阳
　　分明来日已无几还似防禅未透时吟骨纵清难免死黄精多啖亦充饥题诗遣得山精去近俗偏将古墓夷合眼便为泉下鬼此身康济莫宜迟
　　大有公卿弗似吾一枝藤上挂葫芦旋疏苔石通崖溜自祝山神保鹤雏休羡铭旌题极品试将槐树植三株依然此事凭隂德从古幽明理不殊
　　赢得青山终老看闲身受用不须多风霜落木时将暮功业无心镜嬾磨道士共联石鼎句村童能和草庵歌葢棺一事安排了肯信光隂去似梭
　　山中百事且休闻也莫防禅莫链神纒树古藤无了日随风乱叶岂由身闲来景物吟方到静处工夫识始真想得大槐宫里梦日髙犹有未醒人
　　依然且作住庵看茒屋三间办不难戸外莫容千驷马客牀唯置两蒲团深林藏虎风长怒短木支门睡自安西北干戈犹未已偶逢乐土自衰残
　　髙新甫云崖
　　步步危机死不知白云深处最平夷猿啼鹤唳非无意才近髙人便入诗
　　悼薛君载
　　衣被惟綀褐长闲未觉贫将何折君寿不尽百年身竹树多于屋禽鱼近得人生无世情恋宁复怨苍旻
　　石苍逋上人南游并谒刘后村
　　所师郊与岛知己又应难羽檄边风急风霜嵗事残出家忘路逺渡海识天寛文畅浮屠者当时亦慕韩
　　君成弟清溪
　　孺子歌犹在沧浪可濯缨流来如玉洁止处似心平鱼避飞鳬影荷添落雨声诗书源更逺千古嫓交情
　　哭中师雪崖
　　众里知心少唯师是故人临终书未答昨夜梦全真鹤唳浑如哭花开不似春近逢同住者得问病元因
　　霁雪亭
　　千树玉成林逺香清可寻几疑安道在直得老逋吟逈与春风异唯宜尽日隂尘中无此景羡尔弃华簮
　　方氏墓庐扁曰白云飞处
　　诸峯互隠蔽一望一増悲触目易成感思亲无尽时松扉隂似雨翁仲立如痴出岫亦何意悠然自不知
　　渔村偶题
　　莫道柴门窄断无车马声苦吟成集少久病见人生花落寒犹在春隂雨未成渔村名自我鸥鹭勿相轻
　　唐补阙清风亭
　　去国遗忠荩朝盘托讽深因知洁已意亦是爱君心貌像意全古子孙贫至今清风如可继块土已埋沈
　　寄珂雪屋
　　积雪覆茅屋僧居清更清浮生千刼尽长日一灯明野鸟呼能下山灵避不行旧时江月住时听诵经声赋山云侄偶锄取山谷晴时偶自耕句
　　扶犂人所贱何苦事耕耘生意未终息雨声曽厌闻诗书长在手畚锸岂劳君祗恐青云上能将此志分
　　还甘泉沈氏诗巻
　　之人吾畏友相望水东西笔下山林趣诗中五十题读书长闭户自奉只羮藜名字他年出双松应共齐
　　万象亭
　　年年此地驻吟鞍十万人家指掌寛天上星辰依旧逺山中松桂不知寒月生沧海一轮静云泊防干片影残见説亭基从古在拟将图志试寻看
　　朱氏云壑
　　舒巻悠悠付太空居然丘壑共胷中人生知己终难必世上无心自不同片石若浮龙在水逺峯欲露树吟风羡君隠处有如此想见诗成字字工
　　本无师与槐迳弟交游二十年矣古人谓百篇诗尽和一盏酒须分余于二公亦云槐迳既亡本无编其往来之诗号曰云林酬唱僭述鄙句奉呈
　　中年为此别悲动故交情案上云林巻山中风木声梦回惊复喜诗在死如生几度西郊路逢师独自行
　　宣氏梅边
　　自入孤山咏梅花最识诗喜逢吟苦友共此嵗寒期曙色雪初霁暗香春未知前村风景别祗是爱茅茨
　　耕乐
　　躬耕乐道真吾事三聘看来未是荣时尚可为君更悟何妨藜藿度残生
　　王民山惠诗
　　民山名字出朋辈独推先不间寒暄问于今四十年传来诗似锦倐去步如仙自古山林士无营貌亦贤
　　渔村即事
　　维舟古渡头四望是汀洲水濶唯宜夏荷枯不碍秋困归牛背穏晓汲井云浮独坐愁无侣多畨为月留
　　潘氏可轩
　　可人居此地称此可轩名力学倘无倦终身集大成言辞寓深浅权度要分明休认工夫到何妨缓作程
　　青藜阁为林景云赋
　　九斗峯前太乙临星辰亦鉴此时心楼髙不碍光芒入坐久忽惊风露深千古圣贤书里见吾身学问性中寻夜窓勤苦追先哲名字何分昔与今
　　追忆永嘉前政知县赵大猷时景定改元
　　兴言民父恩犹在何故年来尽不如清节苦于为士日归装轻似到官初月明来往寻思遍灯下懐人音问疎矫首天朝除日到放教田里得安居
　　髙氏石云【取贾岛移石动云根句】
　　阆仙曽得句月下自推敲以此幽闲趣长为淡泊交水寒梅照影霜滑鸟归巢余亦同懐者从君结把茅
　　清醒
　　独懐忠愤赴湘中举国昏昏志不同渔父笑君君亦笑烟波相望各西东
　　囊萤
　　山中不羡青藜贵清梦何曽到石渠裁得练囊连夜喜儿童也学裹衣裾
　　残星数防照科斗此事分明属后生记得年时头未雪夜窓不觉又三更
　　谢松冈侄惠诗
　　韦布名犹盛诗书不负人每过临水宅长想钓鱼身思苦诗难和嵗寒交始真乃翁怜病久余病复兼贫
　　邵氏悦心堂
　　扰扰利名役鬓髭霜雪侵要知充此性即是悦吾心有道境常裕无营味最深纷华安肯羡出入更酣沈
　　别鹤
　　见説瀛洲万里程相思犹觊下青防已归天上神仙籍不就人间饮啄腥昨夜月明如失友故园笼在且休扃隣家亦有雏堪待丹顶微微振薄翎
　　冬日野步
　　树上有禽啼似春声髙声下亦何心幽人拄杖移时立句句诗中是苦吟
　　山中梅花
　　诗人魂在梅花上不比垂杨管别离野鹤声声声渐逺定应飞报月明知
　　已有梅花未得诗青山相对动愁眉山翁只在山中住花落花开总不知
　　山中
　　长日山中坐白云应笑人浮生尘未脱至老趣难真身在影犹赘年丰家自贫莫将吟事费栁色已知人
　　渔父词七首
　　兰芷流来水自香满汀鸥鹭动斜阳声欸乃间鸣榔侬家只合岸西旁
　　翁妪齐眉妇亦贤小姑顔貌正笄年头髪乱髻鬟偏爱把花枝立柂前
　　湘妃涙染竹痕斑风雨连朝下钓难春浪急石帆寒买得茅柴味亦酸
　　满湖飞雪搅长空急起呼儿上短蓬蓑笠具画图同铁篴声长曲未终
　　离骚读罢怨声声曽向江边问屈平醒还醉醉还醒笑指沧浪可濯缨
　　白髪髼松不记年扁舟泊在荻花边天上月水中天夜夜烟波得意眠
　　只有青山可卜隣妻儿笑语意全真休识字莫嫌贫方是安闲第一人
　　渔村逺望
　　满山残雪满溪云惟有沙鸥独见亲往事不堪频入梦吟篇无数更愁人扁舟欲渡谁人载破衲防头近六旬尚拟来生因可结凄凉何处问苍旻
　　闲居言懐
　　老子从来不为名放教心地到和平庭前草色知春近窓外梅花终夜明纸帐梦回移月影石溪流断失滩声吟边莫问红尘事只住茅茨亦自清
　　柴门
　　春风随处好吟事又相催触石云飞去呼童鹤误来杖藜无疾步花地有香埃不许车尘入柴门只半开
　　独宿山中二首
　　涧水松风声不断白云飞上屋头栖山中昨夜孤吟客只把无眠便作题
　　诛茅无地结庵迟借得人家近翠微何事树禽惊不起也应知我久忘机
　　渔家
　　生涯渔业在屋漏渐増茅莫道直钩拙翻同稚子敲夜灯然竹火賔坐具山肴中有白头者离骚手自钞
　　题山中井泉
　　井口依山缺更无沙砾浑相传海眼出久视石碑存定按星辰位不多穿凿痕早年人尽汲汲尽复源源
　　郑氏时斋【取学而时习句】
　　力学竞分隂俄惊嵗月深岂为科举地自遂读书心名教有余乐尘埃不可寻肯同碌碌者白首尚赢金
　　松冈过许峯送葬
　　此行吟更苦哭旧万山深处士花犹昔何人诗在今奉亲无旅况对佛动慈心霜夜増寒思半牀安纸衾
　　挽陈运管安人孙氏
　　舅家如母在痛哭泪沾襟平日经声断兹晨佛力深墓庐犹手搆梱则是夫箴山上半慈竹从知契夙心
　　君誉病愈相访
　　有谁怜我老贤弟独知心月夜空相忆梅花都未吟愁因失鹤致贫为买山深连日勤过访新篘得共斟
　　还寓乐侄诗巻
　　吾诗吟未了今尔亦工吟笔下心思苦书中理趣深青灯宜逺到白日易西沉多谢怜衰疾连朝独见临
　　园中
　　莫道趋时拙书中乐未涯荷锄依树歇联句笑人迟仙去井犹在年荒草不衰近来筋力减累失看花期
　　贾鹿岩
　　不是长江派因何亦好吟从知世味淡自觉野情深科举无名字案头唯古今新铭为读尽可惜老山林
　　山中遇雨
　　草荒泥磴滑老病厌扶持雨逐云先后路随山险夷天寒禽自浴屋漏榻频移吟事愁无绪梅花意亦悲
　　山居有感
　　无忮复无求山林终自由雪飞犹有积云住欲相留朋友疏因数功名喜亦忧休休亭记在此是死前休
　　湖外泛雪
　　雨雪连朝意未休支笻难步最髙楼梅花不识春风面野水相平古渡头船上看山无屋碍尘中阅世似沤浮一生穷苦縁诗癖莫把诗穷认作愁
　　病中感兴
　　风霜嵗又除藜杖步徐徐儿辈忧无乐牀头喜有书背因曝日暖交为诉贫疎天定由人事不如深闭庐
　　忆嵇师奥观梅并贵行弟殁后之思
　　不到嵇师今几春凄凉匹马去无因同游人葬梅花下应笑花开不见人
　　守歳五首
　　儿辈呼卢不计钱地炉围坐笑声喧老夫自算吟边事栽竹移花近百篇
　　明日焚香叩九闗六旬修未到清闲莫怜身在闲中老雪后骑驴亦看山
　　鹤雏添嵗顶微红想见瀛洲路亦通昨夜柴门长半掩三更敲尽呌归笼
　　新嵗才余七日粮灯前犹自笑人忙茅檐霜下寒衣薄爇尽蒹葭夜更长
　　平日过从乏贵游更来湖上棹扁舟除将儿女行行拜邻舍相逢坐即休
　　山云惠二物
　　梅枝
　　赠我江南一朶春独清滋味自相亲只愁月下推敲拙难与梅花作主人
　　画竹
　　跬步园中种亦难渭川还有几千竿山云遗我氷绡轴得与梅花相对看
　　渔村有感
　　小窓长日苦吟声独倚防干看晩晴居士莫疑贫可弃春风不为病相亲梅边纸帐重重影壁上离骚字字清鸥鹭往来情更熟只消此地度残生







　　云泉诗
