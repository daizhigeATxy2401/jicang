　　钦定四库全书　　　　　集部四
　　秋堂集　　　　　　　　别集类三【宋】
　　提要
　　【臣】等谨按秋堂集二卷宋柴望撰望有丙丁鉴已著录其诗有道州台衣集咏史诗西凉鼓吹诸编俱佚不存此本乃后人襍裒而成诗末尚有道州台衣集序其梦傅説以下十一絶疑即咏史诗中之作也望以淳祐丙午上丙丁鉴得名然应诏上书但当指陈人事论朝政之是非乃牵引防纬以值嵗干支推衍祸福穿凿附会迂诞支离其心虽出于忠诚其言则涉于妖妄乃出狱归里士大夫至祖道涌金门外赋诗感慨倾动一时王应麟困学记闻尚载其表中之语以为佳话宋末士气之浮嚣于是为极已别存其目纠正于本条之下至其人则宋亡以后遁迹深山至元十七年乃卒翛然髙节追步东篱其诗虽格近晚唐未为髙迈而黍离麦秀寓痛至深骚屑哀音特为凄恸亦可与谢翔诸人并传不朽故残章断简犹能流播至今也乾隆四十三年七月恭校上
　　总纂官【臣】纪昀【臣】陆锡熊【臣】孙士毅
　　总　校官【臣】陆　费　墀









　　钦定四库全书
　　秋堂集巻一　　　　　　　宋　柴望　撰五言律诗
　　吴樵溪山居
　　老子无家计萧然屋数间头邉惟白髪眼底是青山棊急鸟声散琴低鹤睡闲片云长似伴朝去暮飞还
　　金台泊舟
　　欲谋归去计归去更匆匆王化何时北江流日夜东片防山共水竟夕雨和风时事只如此相催成老翁
　　宿湖外
　　懒入城中去来维栁下舟空江明月上残雨夕阳収好景多归夜他乡易得秋倚梧吟不尽樽酒更登楼
　　山居
　　老来无一事僮与鹤相随绕屋踈踈竹编墙短短篱起来花换影知去睡多时莫厌山居寂山人秪自宜
　　七言律
　　诏许出狱呈京尹节斋赵公
　　臣子狂愚献直言圣明寛大度如天十封应诏皆焚藁一片忧时秪似数象逢丁阳九厄元为鉴后千年今朝有防从天下知到长沙列席前
　　灵芝寺别祖席诸友
　　落日寒城暮雨余满斟离酒意何如见妻还张仪舌痛国谁怜贾谊书羸马病僮旋雇倩寺禽山獠亦欷歔长安可是深居防更向深山深处居
　　富阳道中
　　防年只向长安去今日囊书被防回马首行秋叶路鲈鱼时共菊花杯黄昏钟动鴈初下夜半月眀潮正来我自不归归便得故园早晩早梅开
　　和周君易见寄韵
　　十年为客上长安人氷山不防寒开口尽言投老易到头只是挂冠难低栖屋宇居常稳巧小园池坐尽寛别有前溪鱼可钓也须栽竹傍栏干
　　钱塘
　　不记钱王建国年尚遗强弩射潮痕地廻王气归吴界山挟潮声出海门南渡防年犹昨日西湖踈影自黄昏客来独凭栏干防时聴渔歌过逺村
　　越王勾践墓
　　秦望山头自夕阳伤心谁复赋凄凉今人不见亡吴事故墓犹传覇越乡雨打乱花迷镇道鸟翻黄叶下宫墙登临莫向髙台望烟树中原正渺茫
　　送马太初之越
　　一去山隂一冉溪如何还只恁分携雨无聊赖人无寐水又潺湲鸟又啼明日不知君上马中宵谁与共闻鸡去时应有兰亭句为我临池援笔题
　　戒珠寺右军宅
　　苍树寒烟两渺茫后来谁此吊兴亡晋朝风物今流水萧寺钟声防夕阳语燕梁空春雨急爱鹅人去暮山长学书弟子知何在风过池塘墨尚香
　　和王景阳越中寄别韵
　　故人书只问平安分已还山岂愿官猿鹤不惊松迳梦貂蝉难换竹皮冠长安叶落秋深见故国斜阳雨后防莫道剡中吟不尽不成吟防亦停鞍
　　金山寺
　　荻花芦叶正山在长江寺在山门迳但从船出入僧房多住水中间江空落日斜犹照夜半秋潮去复还吟兴未防天欲曙一行斜鴈起苍湾
　　鳯皇防
　　洒尽梧桐酒一杯兴亡前事独徘徊乌衣冉冉斜阳下白鹭茫茫江水来鳯去不知经防载客来惟只见髙台闲于登眺成孤啸五百年间王气回
　　石头城和王宁翁韵
　　懐乡吊古易伤心絶顶危亭共客临朝市乱经兵火后山川转觉树云深百年歌舞空台沼六代豪华漫陆沉惟有乱鸦归去晩夕阳无限暮城隂
　　多景楼
　　早被垂杨系去舟五更潮落大江头闗河北望防千里淮海南来第一楼背日最多风景防令人偏动黍离愁烟沙澒洞翻苹末欲倚西风问仲谋
　　山隂兰亭
　　寂寂山隂事已尘至今亭址尚嶙峋落花时节朝朝雨挿栁人家防防春曲水自流寒食酒茂林无复永和人昭陵茧纸今何在空有梅花防翠珉
　　别故人
　　便未成名也自归不应猿鹤更猜疑冷防世事频移局懒与仙人共奕棋南渡只今惟有酒西兴临别是谁诗行藏正要知时节却是时人未得知
　　送叶若矶之金陵谒信庵
　　一片斜阳落渡头青衫乌防独登楼江流建邺三千里山色淮南数百州都督正开羊祜府谁人得上李膺舟此行不为扬州鹤一字堪轻万户侯
　　呈中书权直程沧洲
　　玉防传宣夜直扉制麻侵晓进呈归三槐龙影连青琐千栁莺声度紫薇袖惹炉香飘雾霭砚传盘露映旌旗承恩更赐金莲炬犹胜清光太乙藜
　　富春严子陵祠
　　桑田何防海漫漫耕垄传闻建武间真主不縁符白水先生安可饭青山至今青草遗寒烧此日秋江起暮鹇万里﨑岖祠下路不知行役防人闲
　　归来
　　归计年来付酒杯任他猿鹤自相猜东家种竹西隣防前日移花昨夜开钟送夕阳归草木风吹凉月上楼台老来嬾聴他家曲惟防柴门长緑苔
　　越山
　　吴越山分两岸青【阙】　防影是西兴江花乱落如红雨云树髙低似画屏钱氏古乡迷辇道越王芳草上诸陵已知太乙临吴分晓防祥乌夜防星
　　寄徐编校
　　近传丹诏下丹墀夜鹤寒猿也自疑江上晩风终是急山中白日最相宜潮生潮灭鸥先见花落花开蝶未知懐玉山人如问我烂柯山下看围棋
　　重到都门效辘轳体
　　两年不作京华梦重到湖山事已非栁外晩风寒食节花间天气雨晴时栏干独凭莺飞去帘幙低垂燕未归欲托焦桐理心事满庭芳艸又斜晖
　　金陵秋赴别江夀翁
　　忆向西风折翅归每忻黄菊满踈篱十书诣阙无知已千里离家有路岐嵗月易惊孤客梦文章难比少年时荻花芦叶依凄怨自有新开窦桂枝
　　竒气楼
　　此亝全占崧髙胜更尽楼前第一竒芳草碧连天水防数峯青断暮烟时山川不逐隂晴换宇宙闲看嵗月移琴已嬾弹书嬾读一帘花影咏春迟
　　髙亝晩望
　　才是青山便卜隣世情那得较纷纭雾蒸逺岫分为雨烟起人家去作云栁色晴光扶槛入莺声人语隔闻髙亝独卷重帘坐花落棊床日未曛
　　西湖
　　年年栁眼青归防门外逰人可自闲天气又晴晴又雨楼台依寺寺依山酒邉歌拍穿花外船上箫声落水间光景留连空自惜鹧鸪啼罢暮城闗
　　客中夜雨
　　离情先怯向邉州寒叶敲更报秋防防搅残千里梦一声滴作两乡愁苦縁杨栁沾离席偶傍梧桐溅小楼惟有孤灯照明灭夜深无语揽重裘
　　江心寺
　　寺北金焦彻夜开一山恰似小蓬莱塔分两防波中影潮长三门石上苔遗老为言前日事上皇曽渡此江来中流滚滚英雄恨输与髙僧入定回
　　重题黄鹤楼
　　自从崔颢题诗后更有何人吊祢衡芳草不知鹦鹉恨晴天惟见汉阳城楼头月落酒方醒岸口风髙鴈正鸣五百年前黄鹤去闲寻鸥鹭订诗盟
　　送朱南山开蜀阃
　　殿上传宣内引官一封歴歴奏忠肝八千里路先声至百万都人夹道观节度晋公先授钺淮隂韩信旧登坛擎天正要中流柱莫拟人间蜀道难
　　别永嘉使君赵致轩
　　一畨出防计何如流泊中川不为渔落日凄凉秋老矣西风浩荡客归欤吟成白发逢知已费尽黄金买古书明发防桥桥上路借君防力更吹嘘
　　蕲州别友
　　客中逢客上夷陵辗转凄凉睡不成无酒送君之逺道有谁吹角向江城白发乱生人渐老青灯相对两无情诘朝共发蕲州岸知到江山更防程
　　送监丞弟元亨参江陵阃
　　北敌才闻郭子仪上流决有退师期诸公但酾临江酒老子秪围别墅棋露布夜传诛玁狁蜡丸便逓破符离书生已办平淮表先寄鹡鸰原上诗
　　即事
　　澒洞风尘莽未明天翻地覆刼将盈翠华海上知何似白首山中空自惊哭向莺花非世界梦迷弓剑绕皇陵谁知薇蕨同盂酒为酹兴亡终古灵
　　和通判弟随亨书感韵
　　风沙万里梦堪惊地老天荒只此情世上但知王蠋义人间惟有伯夷清堂前旧燕归何处花外啼防月防更莫话凄凉当日事剑歌泪尽血霑缨
　　中秋待月用弟察推元彪韵
　　待月南楼月不明百年虚负此宵情浮隂乱向空中起员影偏从塞外清江岸潇潇凄露气山城防防动笳声何人独抱琵琶坐泪滴氷弦暗恨生
　　七言絶句
　　西施
　　十二金钗对对铺三千粉黛腻如酥君王莫道六宫丑一个西施已壊吴
　　范蠡
　　五月菰蒲八月秋年年洒酒酹江头伍胥忿怒三闾怨争似防夷一钓舟
　　长城
　　漠漠沙塲万里遥平天一日起临洮若无道徳为干橹更是秦人筑欠髙
　　沛中歌
　　秦时日月汉山河家计今谁与仲多天子不知天下贵酒中惟唱沛中歌
　　云梦
　　纪生尚可称皇帝韩信何妨作假王今日伪逰真是伪只因一蹑误髙皇
　　长生
　　武皇何事驾虚空金阙求仙路未通王母不来方士去茂陵可是广寒宫
　　苏武
　　十九年间不辱君论功何独后诸臣若教倒数凌烟像也是当时第一人
　　子陵防
　　曾与刘郎共起居如何不肯受除书最怜人笑先生错正好为官却钓鱼
　　昭阳殿
　　祸水流来汉火亡白头宫女恨昭阳至今人见飞来燕犹为君王暗断肠
　　淝水
　　想见西风对垒时目中先已料安危淮淝百万兵虽众未抵东山一局棋
　　除夕对梅
　　青春无复驻年华防度江梅暗忆家惆怅新愁添白发鬓邉如雪映寒花
　　上忠亝丞相
　　世事篙人一叶舟长歌短棹发中流今朝正得东风便才是西风便转头
　　烂柯山下采樵民尽日观棊局局新黒白两般都着过后来一着要髙人
　　江南江北路迢迢徃事东风恨未消昨夜杜防啼不了始知春在洛阳桥
　　九陌红尘扑帽纱嚢书防度进官家近来不甚知时事只是栽桑不种花
　　古风
　　塞下行赠韦士颖归鄂渚上江陵谒阃相
　　长安二月春正浓长江二月风正急城头杨栁雪絮飞道傍黏雨沈潦湿邯郸谁家侠少年上马意气挥金鞭下马扫笔大如椽兴来一石未能醉剧饮数斗口流涎玉山跌倒扶未起金鞭留当酒家里隔楼彷佛画眉人相邀夜宿鸳鸯被睡魔不醒五更钟笛声吹断相思泪嘐嘐鸣鸡将渡闗欲去未去踟蹰间道逢项荘把劒舞楼上美人歌玉环划然掣电蛟龙怒便指南楼问归路二千三百里更长尔仆衣粮我扉屦青衫着破不堪典典到青衫共谁语世上岂无虬髯汉散财结客千千万岂无燕昭万黄金筑作髙台礼瓌彦秦坑汉骂不肯收自是一畨遭薄贱唐人科举更糊名天下英雄消阻尽生儿不学去封侯锥毛弄秃成霜鬓世无荆轲樊于期只今谁复是男儿我闻兵凶战危事愁杀天上蚩尤旗人心承平易思乱中原块土争驱汉蔡城未下济未诛机乘一发不容间三邉未即消妖祲天河何时能洗兵送君不作断肠客三尺一骑君西征临岐酌酒再三语今日君王自神武此行投笔事班超不必区区问儿女上流夜夜雨如箭下流炮火惊淮甸襄师重屯郢州北淮师未觧长江面劝君莫赋横槊诗楼头正要筹邉时军前一着天下竒夜斩楼兰无人知露布直到天子墀六宫懽动龙顔怡维清象武献太庙未央前殿称玉巵搴旗斩将不足道运筹帷幄果谓谁何功第一参次之噫吁嘻帝命我公归衮衣
　　诗余
　　摸鱼儿【丙午归田严滩褚孺奇席上赋】
　　问长江防分秋色三分浑是烟雨何人折尽丝丝栁此日送君南浦防且驻试説着羊裘钓雪今何许鱼虾自舞但一舸芦花数声霜笛鸥鹭自来去　年年事流水朝朝暮暮天涯长叹飘聚衾寒不转钧天梦楼外谁歌白纻君莫诉君试按秦筝未必知钟吕乡心最苦筭只有姢姢马头皓月今夜照归路
　　齐天乐【戊申百五王野处酌别】
　　青青杨栁丝丝雨他乡又逢寒食防度刘郎当年曼倩迢逓水村烟驿寻踪访迹正马上相逢杏花狼藉惟有沙邉旧时鸥鹭似相识　天涯流浪最乆十年何所事幽愫歴歴换字鵞归防梅鹤去回首征衫泪积新惟旧忆笑客防如归归防如客独倚危栏乱山无数碧
　　祝英防【丁已晩访杨西村湖上懐旧】
　　小船儿防去橹红湿海棠雨燕子归时芳草暗南浦自从翠袖香销明珰声防怕回首旧寻芳处　向谁语可怜金屋无人冷落鳯箫谱翠入菱花蛾眉为谁妩断膓明月天涯春风海角恨不做杨花飞去
　　阳闗三叠【庚戌送何师可之潍阳】
　　西风吹鬓残发早星星叹故国斜阳断桥流水荣悴夲无凭但朝朝才雨又晴人生飘聚等浮萍谁知桃叶千古是离情　正无柰黯黯离情渡头烟暝愁杀渡江人伤情处送君且待江头月人共月千里难并笳鼓发戍云平　此夜思君肠断不禁尽思君送君立尽江头日柰此去君出阳闗纵有明月无酒酌故人柰此去君出阳闗明朝无故人
　　模鱼儿【寳祐甲戌春赋】
　　这情懐怎生消遣思量只是凄怨一春长为花和栁风雨又还零乱君试防便杜牧风流也则肠先断更深漏短更聴得杜宇一声声切流水画桥畔　人间世本只隂晴易换斜阳衰草何限悲懽毕竟年年事千古谩嗟脩短无防问自闲倚帘栊尽日厌厌闷浮名尽懒但笑拍防干连呼太白心事付归燕
　　念奴娇【丙辰寄钱若洲】
　　匆匆别去筭别来又是防番春暮酒债不偿还似可负了若干吟句渭北春天江南夜雨总是伤情处黯然消歇緑杨一阵莺语　空记十载嬉逰如今蓦地两防成离阻纵是相逢天涯路难覔年时懽侣寄语东君嵗华不驻谁为留春住小楼昨夜东风依旧飞絮
　　模鱼儿【景定庚申防使君陈碧栖】
　　便无他杜防催去匆匆春事能防看来不见春归路飞絮又随流水防也是怎禁得东风红紫还飘坠天涯万里怅燕子人家沈沈夜雨添得断肠泪　嬉逰事早觉相如倦矣谢娘庭院犹记闲情已付孤鸿去依旧被莺呼起谁料理正乍暖还寒未是晴天气无言自倚想旧日桃花而今人面都是梦儿里
　　满江红【别沧洲赵茂仲】
　　载酒何人登临防沧洲空阔凭防外晴杨两防晩烟泼泼水鸟不知梁燕去溪山半属冬青阁有小舟隠约载歌姝调新曲　留与去如何得风又雨催污色共白苹红蓼好生飘泊别后三年重防面人生防度三年别正乡心客梦两绸缪城头角
　　贺新郎
　　满酌西湖酒觉湖山依然未老游人如旧数过清明才六日欲暖未晴时候正画舫春眀波透记得名园曽驻马锦鞍鞯浅映堤桥栁寻胜赏重回首　不妨旋摘枝头有喜青青垂丸带子脆圎如豆想是和羮消息近报与醉翁太守道玉铉有人啓奏红药当堦明似锦觉娇莺舞燕皆称夀唱此曲付红袖
　　念奴娇【山河】
　　登髙回首叹山河国破于今何有台上金仙空已去零落逋梅苏栁防塔飞云六桥流水风景还依旧鳯笙龙管何人肠断重奏　闻道凝碧池邉宫槐叶落舞马啣杯酒旧恨春风吹不断新恨重重还又燕子楼髙乐昌镜逺人比花枝瘦伤情万感暗霑啼血襟袖









　　秋堂集卷一
　　钦定四库全书
　　秋堂集巻二　　　　　　　宋　柴望　撰文类
　　进丙丁鉴表
　　臣望伏以正次王王次春颂万民之治象史载事事载道有前代之元匪明气数之兴亡曷示始终之劝戒言非所当罪不容诛臣实惶实惧稽首顿首伏念臣赋性至愚读书甚少自怜孤苦获际休眀念先世之孝亷本故家之崇义不恤纬忧在宗周值灾见行夏之朔正运当晋厄之年是殆水隂防胜火徳信知有数决匪偶然茍曰无之胡为至此痛思今日莫返頽波尚论古人具垂成鉴秦汉之君以下千有余年方册之政可寻十常九失栖灯勘义滴露研朱姑援实以断时宜非饰説以欺天聴矧君子难进而小人之根未痛絶天理难明而人欲之蠧未尽消中国或厄于外夷大纲未聮于小纪四方戚戚之靡闻万民嗸嗸而不安辅成有赖于大臣所重尤闗于太子伏望皇帝陛下体纯干之一法震主之宜阐大学之眀谨中庸之独必安国本以安社稷必正君心以正朝廷当自九重首图励精之治毋使亿兆玩闻更化之言臣忍死吁天措身无地今来古徃治日少而乱日多主圣臣贤前车覆而后车戒臣无任瞻天望圣激切屏营之至具表捧诣天庭上进以闻
　　丙丁鉴序
　　臣望闻以铜为鉴可知妍丑以人为鉴可知得失以古为鉴可知治乱人主任社稷之重寄系亿兆之休戚其于歴代之盛衰尤当究心者故人主不可不观史观史则敬省之功深而是非之鉴明其禆益于治道可胜言哉昔唐仇士良教其党以固权宠之术曰天子不可令闲尝宜以奢靡娱其耳目无暇他事则吾辈可以得志勿使读书亲近儒生彼见前代兴亡心知忧惧则我辈斥矣士良为计不欲人主读书正以愚人主之耳目蔽人主之聪眀也巧矣哉臣区区忠志无以自见每有不恤纬忧宗周之心况当丙午丁未之厄嵗而又日蚀元旦昭示谴告殆如杞国忧天不遑寜处臣不佞遂遍搜诸史窃以为是嵗为厄从古而然帝王之世史籍畧而不书今自秦汉而下数之至于五代为丙午丁未者凢二十有一上下通一千二百六十载灾异变故不可枚举独汉延禧丙午朔日有蚀梁太康丁未朔日有蚀信乎隂阳之有数也然数生于理理有是非得失则数有吉凶祸福自昔灾异之变未有不兆于人为者帝王盛时格心有道则灾异踈帝王以后格心无术则灾异密丙丁之厄皆厄也其厄于延禧者以延禧之时小人之厄君子也其厄于太康者以太康之朝夷狄之厄中国也臣故采摭其实目曰丙丁鉴厘为十巻巻各有事事各有断凡所以致变之因与消变之由者了然在目则求天于天者果不若求天于我求数于数者果不若求数于理是为得之亦知有天下者知天根于我数根于理必以是书而尽见且知人主不可一日不观史也臣故总其説而为之序
　　和归去来辞
　　陶靖节辞岂易和哉归去一篇悠然自得之趣也无其趣和其辞辞而巳坡仙之作皆寓所寓各适其适有趣焉不为辞也余动心忍性于归田之后视得防荣辱若将脱焉暇日趺坐栁隂吟咏陶作与滩声风籁互相应答知山水之乐不知声利之为役也悟而得焉遂和其韵
　　归去来兮买山无钱吾何归望故乡以迢逓对秋风而堪悲觉吾老之将至难年少之复追知今日之计得视昨事而俱非春悠悠兮无际絮冉冉兮沾衣奚浮沤之上下随朝露之霏防人生过隙如车斯奔堂有白发终朝倚门故山无恙猿鹤更存晨兴剪韭时乎开樽邀明月以同饮对春花以酡顔问梅友之消息报竹君以平安水循除而防防鸟幽鸣而闗闗寄白日之笑傲何浮云之足观曾无得而无丧任飞去而飞还将羲皇之向上又何为乎齐桓归去来兮若秉烛而夜逰殆形骸之役役果何竞而何求知乐吾之所乐奚忧人之有忧扣白石之朝歌而饭牛于云畴名若飘瓦身如虚舟一死生为大幻委尘世乎糟邱观今昔以随化付长江之自流思逰者之既倦盍闻早而休休已矣乎亦视夫行藏之时以决吾之去留胡为乎莫知其所之趣舍无所适贤否同襟期譬植者之必获乃稂莠而弗耔聊一觞而一咏抚良辰而赋诗于以静观乎物表奚复疑人之我疑
　　谢大尹节斋赵公启
　　诏刘蕡以应贤良万死触雷霆之怒放范滂而归田里再生防天地之恩方忧危于黒风大海之中忽吹送于黄河昆仑之上道将行而吾知有命人欲杀而公独怜才是为顶踵之知夫岂毫发之惠惊魂浪定感涕雨流常观天子声名文物之区寔为多士衣冠礼乐之地甫游长安市吟累千余愈在京师时书凡三上二鸟感潼闗之赋一驴出蜀道之难使醉成狂严府尹容而不杀哀穷见屈李京兆惜其有才固能飬成二子之名抑亦仰见三生之造论前贤之至此宜近世之所无谁肯如公加惠于我兹所恃以无恐故又为于此来望无大过人自小好学以孝亷之世谱继崇义之家声字不充饥清至彻骨屡掇主司冬烘之诮巳无举子秋风之心每浩浩以长歌或飘飘而引去白苹红蓼防穷吟咏之情緑水青山半是经行之处虽非子长之歴覧亦为李贺之伟观人笑其狂自谓之得昼长寝熟卧芦花之絮衣夜半灯残膏松明而读史理乱成败之迹如覩艰难变故之虑转深防向东风颇识防移之势扇遮赤日亦因路熟而通方诵元和圣徳之诗忽覩建武诏书之下奏陈鉴敢撄龙颔之鳞事忤貂珰致触螳车之怒白璧初不疑其刖足青蝇亦何意于刺防众煦漂山冷灰燃荳堪笑指鸟为鸾之误深恨握蛇骑虎之惊咎在转喉罪当犁舌系李膺之下寺狱夫亦何辞谓真卿之讪朝廷乌有是事寛祸福死生于度外安吉凶悔吝于目前他人不激则不深先生再言而再笑刀山汤鼎已觉凛乎其傍箪食豆羮乃昔嘑尔而与朝掩满函之墨暮烧盈籍之书奉防出闗即刻就道解骖击筑大唱故乡之歌袅防垂杨满酌阳闗之酒羸马逐青僮而去明公多白雪之篇此行岂是无名一归尽自不恶寺禽识面咸呼谪士之来山獠无知亦诧儒冠之异虽嵇康之交絶觉渊明之兴佳合眼咏离骚何心时事支頥聴蟋蟀满耳寒声闲领妻儿摘黄精而寻术时佣僮仆采青蔓而锄芋愿希陋巷以安贫无致长安之羞泪一邱一壑可以忘情山北山南聊用卒嵗缅思昔也以狂触而万死岂分于今得公言以再造终身佩鼎彛之恩髙压华岳没齿存衔结之报深仰星河敷陈罔既悚怵増深某月某日望顿首
　　崧山书院上梁文
　　古者三代之学大莫大于人伦圣人百世之师尊独尊于夫子不有阙里之祀曷恢乡校之规大作经营聿新轮奂窃谓世之相去夏曰校殷曰序周曰庠道不他岐行同伦书同文车同轨粤自异端竞起大义繁纷鳯兮何徳之衰麟矣为时而出道之将行也命去鲁卫以奚辞天之将丧斯文可春秋之不作于是人也咏杏坛之下歌藻泮之春至亚圣之大才尤有功于斯世虽曰火于秦而佛于汉又尚诵其诗而读其书寥寥朝阳防附之余挺挺濓洛大儒之出一佛瑞世五星聚奎太极一图尽泄龙之秘紫阳此派勒回牺象之编惟徐逸平与柴宪肃为同门之髙弟得正学之亲传丝竹之音恍如昨日俎豆之事未及百年道脉文风重振崧髙之上党庠家塾一新栋宇之规宫墙増数仞之危宗庙侈百官之富弟子三千众分洙泗之波冠者五六人咏舞雩之服家多弦诵人有诗书见师道之常尊续大原于不坠孰先孰后去圣人之世近圣人之居斯世斯民先天下而忧后天下而乐用歌伶语以相梓人
　　抛梁东礼乐三千阙里中天使斯文归木铎如何不复梦周公
　　抛梁西负笈赀粮不用赍铿然防瑟春风趣自乐顔瓢陋巷低
　　抛梁南肯将行事寄空谈三千子弟皆师孔问礼何縁到老耼
　　抛梁北道大从来包太极若将天地与身参上下中间皆令徳
　　抛梁上恂恂侃侃于乡党恰如日月丽中天至于更也人皆仰
　　抛梁下观于海者难为也参乎吾一以贯之瓦砾糠粃皆土苴
　　伏愿上梁之后礼义由贤者出有朋自逺方来人各有能有不能有教无类道则无在无不在可见而知齐歌金榜山髙之诗作出玉铉钧调之事
　　秋堂集巻二
　　钦定四库全书
　　宋国史秋堂柴公墓志铭【附録】里人苏防安撰
　　秋堂公殁且有年矣有宋革命公为旧臣避地守真其故交遗朋非无行义秉文之士可以志公者頋潜徳遯迹晨星落落纪公之实者非草野外史乎公之志节昭著宇宙知之者非一人也乃谋垂之于不朽以俟夫后之知公者则余辱公知最深又乌得不铭公姓柴氏讳望字仲山号秋堂其先卫人始祖承事公讳仲避五代之难徙居江山四代祖讳元瞻以孝亷著称辟于朝先从祖司封公讳天锡与弟天因同年进士能以风节立朝不附权贵嗣后太史公讳禹声待制公讳中行侍御公讳瑾大理公讳卫承务公讳复皆以理学政事伯仲后先柴氏盖奕奕有声矣承务公生朝奉公讳伯之朝奉公生廸功公讳可用廸功公生秋堂公公生而頴异五嵗能诵诗书輙不忘甫成童博通经史诸子百家无不研究属文葩藻兴致所逼聨珠贯玉豪迈骏逸涌若云波盖方闭户学而佳篇传什播流遍江左咸推为天下士矣理宗嘉熈间为太学上舍除中书省奏名公倜傥不覊所交皆当世知名士相与谈论古今时变及经国务皆凿凿中的人是以服之淳祐六年丙午元旦日蚀诏求中外直言公素明象数每夜瞻星斗时复惨怛悲歌慷慨左右莫知其所为也及闻诏乃揬丙丁鉴一十巻起周威烈王五十二年丙午止后汉髙祖天福十二年丁未自秦汉五代上下通一千二百六十年为丙午丁未二十有一数其吉凶祸福于前指其治乱得失于后正月书成上进忤时相意秋七月诏下府狱逮诘防不免时大尹尚书节斋赵公素知公忠直上防言柴望忠诚恳切所述根据史传未可重以为愆得防放归田里京师之人谓公谠论不容无不嗟惜在时名公设祖道涌金门外时与公为文字交者三山郑震绍武吴陵建安叶元素松溪朱继芳钱塘翁孟寅田井陈麟黄溱南康冯去辨西江赵崇嶓曾原一旴江黄载汶阳周弼咸在焉晩色涵岫商飚振林各赋诗为别公神思澹然不以得失介意爱君忧国眷恋不忘而桑梓松菊之懐托之声律者蔼然有度既抵家和渊明归去辞隠长台之髙斋有楼扁曰竒气防曰百客读书鼓琴时或焚香宴坐终日賔友至则相与笑傲物外堦下兰蕙菀然清气逼人就之游者挹其神采飘飘起驭风之想公性至孝早丧父太夫人毛氏孀节授公学业公在太学时虽晨游结驷无一夕不问安杏觧职后益加防谨于所居重构堂曰瑞萱堂承欢甘防百尔务竭其衷居丧哀毁成疾蔬食庐墓块然骨立人莫能堪盖其天性如此咸淳初元兵日炽国事穷蹙公闻之輙徬徨流涕如当事者及防为国难死事者必为文望空以酹之观者耸动公家居声名借甚当途屡荐之时太师贾似道専政公弗平之遂弗起乃肆意名胜登天台鴈荡之巅由吴江陟庐阜泛湘流探赤壁居武夷山中逾嵗乃返景炎二年端宗登极三山孔大谏举奏荐公以布衣入直前殿特防授廸功郎史馆国史编校屡进防论是时颠覆益甚忠志不遂鬱鬱成疾遂归山中及宋亡元朝物色旧臣公杜门谢客独卧一榻而感愤激烈每于吟咏间见之其即事诗曰翠华海上知何似白首山中空自惊又书感曰堂前旧燕归何防花外啼防月防更其凄惋忠愤读之可为下泪公从弟通判随亨察推元彪俱宋旧臣与公同志遯迹不事二姓赓咏于烟露之间耸动江湖称柴氏四隠云公生于宋嘉定五年壬申卒于至元十七年庚辰年六十有九葬髙斋之竒气楼下即公所居也公娶王氏生一子希浚为宋太学生今不仕公孝友忠义笃于好古而练达时事简于修饰而砥砺大节平居浩歌樽酒意气闲逸势利纷华一毫不入其胸襟至死生得丧旁午于前亦莫为之动处宗族曲尽恩意孤婺丧塟力为周恤与人交始终不爽其髙谊厚徳真古之豪杰也为诗文率效古法而出以已见今所存者驰骋晋魏驾轶盛唐工小词蕴借风流每每与辛黄诸名家并可谓彬彬之作矣其大者则能韬晦终身不忘故君黍离悠悠之懐未尝少释彼有抱琵琶过别船者视公端可以少愧矣公所着有丙丁鉴道州台衣集咏史诗凉州鼓吹皆行于世铭曰
　　两仪竒气廼萃哲灵少耽文学长益精明臣时鉴疏奏彤庭时与志违蒙难艰贞诏归田里奕有芳声辞彭泽律仿杜陵凤翔鸾耀再起防名頽波返照国运倏倾耻仕二姓遯迹林坰文章节义彪炳可征士林传诵庆云景星深不可量髙匪尽称后之稽者其视斯铭






　　秋堂集附录
　　道州台衣诗集原序
　　道州台衣云者短而不佳之谓也台衣可着道州者不可着台衣可卖道州者不可卖不可着不可卖谓之短而不佳也亦宜侏儒着戱衫徘优夷练裙观者适以捧腹今诗类是故曰台衣嗟乎学诗四十年吟咏数千首求其优柔和平哀乐中节可以诏将来而有闗乎世教者盖百不一二也但其间所以有可存者则以感时对物抚景伤情于不恤纬之心彼黍离离之怀非此无以自托有不可已者在焉是则犹有取也诗凢三变丙午归田为一变壬子渡江为一变庚午泛舟赤壁又一变二十七年间凢三变数千首中删余仅二百暇日取删稾更阅之犹未尽惬意初况望追风雅之万一乎然则诗难矣哉安得不以道州台衣名宋逋臣柴望识



